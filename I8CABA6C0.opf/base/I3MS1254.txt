༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W3MS1149 ImageGroup: 13MS1254
LCCN: n/a ISBN: n/a
Title:
བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་དུ་བཞུགས་པའི་རྙིང་དཔེ་དཀོན།
byakhyungthegchen yontan darrgyas glingdubzhugs pa'irnying dpe
dkon/
Author: to-be-supplied
to-be-supplied
Descriptor: n/a
OriginalPublication: In/a
Place: n/a
Publisher: In/a
Date: In/a
Volume: 104
TotalVolumes: 111
TBRCPages: 2
IntroductoryPages: In/a
TextPages: n/a
ScanningInformation: ScannedatScanned inpartnershipwithTibetan Buddhist Resource Center, Cambridge,
MA, USA. Comments: DPL480 RFP123

༄ ༅། །ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་གྱི་བྱིན་རླབས་བརྒྱུད་པའི་གསོལ་འདེབས་བཞུགས་སོ། །

༄༅། །སྐུ་བཞིའི་དབང་ཕྱུག་དཔལ་ལྡན་རྡོ་རྗེ་འཆང༌། །སིང་ཧ་མུ་ཁ་ཡེ་ཤེས་མཁའ་འགྲོའི་གཙོ། །རྣམ་རྒྱལ་ཞབས་དང་རྡོ་རྗེ་གདན་པ་ཟུང༌། །གསོལ་བ་
འདེབས་སོ་མཆོག་ཐུན་དངོས་གྲུབ་སྩོལ། །སྐད་གཉིས་སྨྲ་བའི་དབང་བོ་རིན་ཆེན་གྲགས། །གདམས་པའི་མཛོད་འཛིན་ས་ཆེན་གོང་མ་ལྔ། །རྡོ་རྗེ་རྒྱལ་མཚན་
སངས་རྒྱས་སེང་གེ་ལ། །གསོལ་བ ྾། །གཡག་སྡེ་བ་དང་པཎ་ཆེན་དགེ་འདུན་གྲུབ། །ལུང་རིགས་རྒྱ་མཚོ་ཐུབ་བསྟན་རྣམ་རྒྱལ་ཞབས། །སྐྱབས་མཆོག་
དཔལ་བཟང་རྒྱལ་བ་དབེན་ས་པར། །གསོལ་བ ྾། །མཁས་གྲུབ་ཆེན་པོ་སངས་རྒྱས་ཡེ་ཤེས་དང༌། །རྗེ་བཙུན་བློ་བཟང་ཆོས་ཀྱི་རྒྱལ་མཚན་ཞབས། །
སངས་རྒྱས་བཀྲ་ཤིས་བློ་བཟང་ངག་གི་དབང་། །གསོལ་བ ྾། །མདོ་རྒྱུད་མངའ་བདག་བློ་གྲོས་རྒྱ་མཚོའི་སྡེ། །འཇམ་དཔལ་དབྱངས་དངོས་བཞད་པའི་རྡོ་

༄༅། །རྗེའི་ཞབས། །བློ་བཟང་བསྟན་པ་འཛིན་མཛད་ཆོས་རྡོ་རྗེར། །གསོལ་བ ྾། །ཡེ་ཤེས་མཐའ་ཡས་འཇིགས་མེད་དབང་པོའི་སྡེ། །བློ་བཟང་སྙན་
གྲགས་དཀོན་མཆོག་རྒྱལ་མཚན་ཞབས། །ཞིང་སྟོན་ཆེན་པོ་བསྟན་པ་རྒྱ་མཚོ་ལ། །གསོལ་བ ྾། །དགེ་མཚན་སྣང་བས་འདུན་ལྡན་པདྨའི་ཚལ། །སྐྱོང་
མཁས་བསྟན་འཛིན་རྒྱ་མཚོའི་གཙུག་རྒྱན་མཆོག ། ཆོས་འདིའི་དྲིན་ཐོབ་རྩ་བའི་བླ་མ་ལ། །གསོལ་བ་འདེབས་སོ་མཆོག་ཐུན་དངོས་གྲུབ་སྩོལ། །དེ་ལྟར་تت
གསོལ་བ་བཏབ་པས་བླ་མ་དང་། །ཡེ་ཤེས་མཁའ་འགྲོའི་བྱིན་རླབས་བདུད་རྩི་ཡིས། །སྙིང་གི་བུམ་བཟང་ཡོངས་སུ་གང་བ་ལས། །གཏན་བདེ་འཆི་བ་མེད་
བའི་དཔལ་ཐོབ་ཤོག ། གནས་སྐབས་སུ་ཡང་བདག་ཅག་བསྲུང་བྱར་བཅས། །མི་ཤིགས་རྡོ་རྗེའི་གུར་དུ་བཅུག་པའི་མཐུས། །ཚེ་བསོད་མངའ་ཐང་རྒྱས་ཤིང་

ཕ་རོལ་གྱི། །མཐུ་བྱད་རྦོད་གཏོང་མི་བསྲུན་དགྲ་སྡེའི་དཔུང་། །མེ་ཏོག་ཚལ་དུ་གནམ་ལྕགས་བབས་པ་བཞིན། །མངོན་སྤྱོད་ལས་ཀྱིས་རྡུལ་དུ་བརླག་པ་སོགས། །ཡོལ་མེད་
རྣམ་བཞིའི་འཕྲིན་ལས་ཆར་རྒྱུན་གྱིས། །བསྟན་འགྲོའི་ཕན་བདེའི་ལོ་ཏོག་རྒྱས་གྱུར་ཅིག ། ཅེས་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་གྱི་བྱིན་རླབས་བརྒྱུད་པའི་གསོལ་འདེབས་འདི་ཡང་རྒྱ་
ལྡོག་དགོན་གྱི་དབུ་མཛད་ལྷུན་གྲུབ་རྒྱ་མཚོ་ནས་བསྐུལ་བའི་ངོར་༧གྱི་ན་བ་དབྱངས་ལྡན་སྙེམས་པའི་བློ་གྲོས་ཀྱིས་བྲིས་པའོ། ། དགེ་ལེགས་འཕེལ། །

༄༅། །ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་གྱི་ཚོགས་མཆོད་མདོར་བསྡུས་དངོས་གྲུབ་མྱུར་དུ་
འགུགས་པའི་ལྕགས་ཀྱུ་ཞེས་བྱ་བ་བཞུག་སོ།

༄༅། །ན་མོ་གུ་རུ་ཛྙ་ན་ཊཱ་ཀི་སིང་ཧ་མུ་ཁ་ཡ། འདིར་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་གྱི་ཚོགས་མཆོད་བྱ་བར་འདོད་པས་དམ་ཚིག་དང་མི་ལྡན་པའི་སྐྱེ་བོས་དབེན་པའི་གནས་སུ་ཤ་
ཆང་གཙོ་བོར་གྱུར་བའི་ཚོགས་རྫས་གཙང་ཞིང་གྱ་ནོམས་པ་ལེགས་བར་བཤམས། མདུན་བསྐྱེད་དང་འབྲེལ་ན་བཟླས་པའི་མཇུག་དང༌། དེ་མིན་ཚེ་བདག་བསྐྱེད་རྒྱས་བསྡུས་གང་རུང་སྔོན་དུ་བཏང་སྟེ།
རང་ཉིད་ལྷར་གསལ་ཐུགས་ཀའི་ས་བོན་ལས། །བདེ་སྟོང་ཡེ་ཤེས་འོད་ཕུང་དཔག་མེད་འཕྲོས། །མ་དག་སྣང་ཞིང་དྲི་མ་ཀུན་སྦྱངས་ཏེ། །སྣོད་བཅུད་དག་པ་[༤
རབ་འབྱམས་ལྷའི་འཁོར་ལོ། །རྡུལ་ཕྲན་རེ་ཡང་རྡུལ་སྙེད་སྐུ་དང་ཞིང་། །རབ་འབྱམས་ཟུང་འཇུག་བཀོད་པ་འབྱམས་སུ་ཀླས། །མཆོད་པའི་འཁོར་གསུམ་རྒྱ་
ཚད་ཕྱོགས་ལྷུང་བྲལ། །བརྟན་གཡོ་ཀུན་ཁྱབ་བདེ་བ་ཆེན་པོར་གྱུར། །ཞེས་སྣོད་བཅུད་བྱིན་རླབས་དང་ཚོགས་རྫས་ནང་མཆོད་ལྟར་བྱིན་གྱིས་བརླབས། མདུན་བསྐྱེད་དང་། འབྲེལ་

༄༅། །ན་སྤྱན་འདྲེན་མ་བྱས་ཀྱང་ཆོག་མོད། སྤྱན་འདྲེན་བྱེད་ཚེ་སྤོས་རོལ་དང་བཅས། མ་ཧཱ་ཀཱ་རུ་ཎི་ཀ་ཨེ་ཧྱ་ཧི། ཧོ་རབ་འབྱམས་རྒྱལ་བའི་གསང་གསུམ་ཡིད་བཞིན་མཛོད། །
གཅིག་བསྡུས་ཉམ་ཐག་མགོན་དུ་ལེགས་ཤར་བ། །དྲིན་ཆེན་རྩ་བ་བརྒྱུད་པའི་བླ་མ་རྣམས། །ཚོགས་ཀྱི་མགྲོན་དུ་སྤྱན་འདྲེན་གཤེགས་སུ་གསོལ། །རྒྱལ་བ་
ཀུན་ཡུམ་སེང་གེའི་གདོང་ཅན་མ། །རིགས་བཞིའི་མཁའ་འགྲོ་བྱེ་བ་འབུམ་སྡེའི་འཁོར། །ཡི་དམ་ཞི་ཁྲོ་རྒྱལ་བ་སྲས་དང་བཅས། །ཚོགས་ཀྱི྾། །དམ་ལྡན་
བུ་བཞིན་སྐྱོང་མཛད་གནས་གསུམ་གྱི། །དཔའ་བོ་མཁའ་འགྲོ་ཇི་སྙེད་མཆིས་རྣམས་དང་། །མཐུ་ལྡན་བསྟན་སྲུང་དམ་ཅན་རྒྱ་མཚོའི་ཚོགས། །ཚོགས་ཀྱི྾།
ལས་དང་ཉོན་མོངས་སྒྱ་མའི་རྫས་སྔགས་ཀྱིས། །སྣ་ཚོགས་འཁྲུལ་བའི་སྣང་བར་ཤར་བའི་འགྲོ། །ཡིན་ལུགས་ངོ་འཕྲོད་ལྷ་དང་བླ་མའི་ངོར། །ཚོགས་ཀྱི ×།

འཁོར་འདས་ཀུན་ཁྱབ་ཟུང་འཇུག་བདེ་བ་ཆེ། །འགྲོ་འོད་སྤྲོས་པ་དམིགས་སུ་མ་མཆིས་ཀྱང་། །གདུལ་བྱའི་མོས་པར་ཆུའི་ཟླའི་གཟུགས་བརྙན་བཞིན། །མཆོད་ཡུལ་མ་ལུས་
གཤེགས་ཤིང་བཞུགས་སུ་གསོལ། །དེ་ནས་ཚོགས་ཕུད་འབུལ་བ་ནི། ཧོ་རིགས་བརྒྱའི་ཁྱབ་བདག་དཔལ་ལྡན་རྡོ་རྗེ་འཆང༌། །ཉམ་ཐག་གདུལ་བྱའི་སྐལ་བ་དང་འཚམས་པར། །ཐ་
མལ་བཤེས་གཉེན་གར་གྱི་རྣམ་རོལ་བ། །དྲིན་ཅན་རྩ་བ་བརྒྱུད་པའི་བླ་མ་ལ། །དམ་རྫས་ཚོགས་མཆོད་བདུད་རྩིའི་རྒྱ་མཚོ་འབུལ། །བཞེས་ནས་འདི་ཚོགས་རྣལ་འབྱོར་བདག་4
ཅག་གི། །ཉམ་ཆག་སྐོང་ཞིང་སྡིག་ལྟུང་བྱང་བ་དང༌། །མཆོག་དང་ཐུན་མོང་དངོས་གྲུབ་སྩལ་དུ་གསོལ། ། ཨོཾ་ཨཱཿ གུ་རུ་བཛྲ་དྷ་ར་ས་པ་རི་ཝཱ་ར་ག་ན་ཙཀྲ་བཱུ་ཛ་ཁཱ་ཧི། པཉྩཨམྲྀ་
ཏ་ཁཱ་ཧི། ཧོ་ཨ་དོན་ཆོས་ཀྱི་དབྱིངས་ལས་མ་གཡོས་བཞིན། ཀཱ་རུ་ཎི་ཀའི་རང་མདངས་སྒྱུ་མའི་སྐུ། །ས་བཅུའི་དབང་ཕྱུག་རྒྱལ་བ་བསྐྱེད་མཛད་ཅིང༌། །མ་རུང་བདུད་

༄༅། །ཀྱི་སྲོག་གཅོད་བཤན་པ་མོ། །རཀྟའི་གོས་གྱོན་གངས་རི་ལྟ་བུ་ཡི། །ཙ་དུར་མཆེ་གཙིགས་སེང་གེའི་ཁྲོས་པའི་ཞལ། །ཤ་ཁྲག་རུས་པ་ཆེམས་ཆེམས་བྱད་
མའི་ལུས། །ད་ལྟ་ཉིད་དུ་ཟ་ལ་རིངས་ཤིང་རྔམས། །ར་གདེངས་རྡོ་རྗེས་མཚན་པའི་གྲི་གུག་གིས། །ས་གསུམ་དགྲ་བགེགས་སྲོག་རྩ་བཅད་བྱས་ཏེ། །མཱ་ལུས་སྙིང་གི་
ཁྲག་དྲོན་ཐོད་པ་ཡིས། །ར་ས་དྷ་ར་ཚིམས་པའི་བཅུད་དུ་རོལ། །ཡ་བྲལ་ཤ་ཟ་མཁའ་འགྲོའི་དམག་ཚོགས་བཅས། །ཕཊ་སྒྲ་དང་བཅས་དགྲ་སྡེ་འཇོམས་མཛད་མ།
དཔའ་མོའི་དབང་ཕྱུག་རིགས་བཞིའི་མཁའ་འགྲོའི་འཁོར། །བཀའ་ཉན་བྱེ་བ་འབུམ་སྡེའི་ཚོགས་བཅས་ལ། །དམ་རྫས་ཚོགས་མཆོད××××དངོས་གྲུབ་སྩལ་དུ་
གསོལ། ། ཛྙཱ་ན་ཌཱ་ཀི་སིང་ཧ་མུ་ཁ་ས་པ་རི་ཝཱ་ར་ག་ན་ཙཀྲ་བཱུ་ཛ་ཁཱ་ཧི། པཉྩཨམྲྀ་ཏ་ཁཱ་ཧི། ཧོ་རྒྱུད་སྡེའི་ཆེན་པོ་བཞི་དང་ཡོངས་འབྲེལ་པའི།།ཡི་དམ་ཞི་ཁྲོ་རྒྱལ་བ་

སྲས་བཅས་དང༌། །གནས་གསུམ་དཔའ་བོ་མཁའ་འགྲོ་ཆོས་སྐྱོང་བའི། །བསྟན་སྲུང་དམ་ཅན་རྒྱ་མཚོའི་ཚོགས་རྣམས་ལ། །དམ་རྫས××××སྩལ་དུ་གསོལ། །ཨོཾ་ཨཱཿ
བ་མནྜལ་སརྦ་བུདྡྷ་པོ་དྷི་ས་ཏྭ་ཌཱ་ཀི་ཎི་དྷརྨཱ་པ་ལ་ས་རི་ཝཱ་ར་ག་ཎ་ཙཀྲ་བཱུ་ཛ་ཁཱ་ཧི། པཉྩཨམྲྀ་ཏ་ཁཱ་ཧི། ཧོ་སེམས་ཀྱི་རང་བཞིན་གདོད་ནས་འོད་གསལ་ཀྱང་། །གློ་བུར་དྲི་མས་
བསྒྲིབས་པ་རྒྱུ་ལྔའི་འགྲོ། །དོན་དམ་འོད་གསལ་དབྱིངས་སུ་ཞུགས་པ་ལས། ལྷ་དང་བླ་མའི་ངོ་བོར་ཤར་བ་ལ། །དམ་རྫས×××× སྩལ་དུ་གསོལ། །ༀ་ཨཱཿ་ཥ་ཌ་ཀཱུ་ལ་ཨ་6
ར་ག་ཎ་ཙཀྲ་པཱུ་ཛ་ཁཱ་ཧི། པཉྩཨམྲྀ་ཏ་ཁཱ་ཧི། ཞེས་སོ་སོར་ཕུལ། དེ་ནས། ༀཛྙཱ་ན་ཌཱ་ཀི་སིང་ཧ་མུ་ཁ་ས་པ་རི་ཝཱ་ར་ཨགྷཾ་ནས། ཤཔྟའི་བར་དང༌། རཱུ་བ་ནས། སྤར་ཤའི་བར་གྱི་ཆུ་གཉིས་
ཉེར་སྤྱོད་རོལ་མོ་འདོད་ཡོན་བཅས་དང་། སྔགས་དེ་ལ་ཨོཾ་ཨཱཿ ཧཱུཾ། བཏགས་པས་ནང་མཆོད་འབུལ། དཔལ་ལྡན་རྡོ་རྗེ་མཁའ་འགྲོ་མ། །ཞེས་སོགས་ཀྱིས་བསྟོད། དེ་ནས་རྣལ་འབྱོར་ཐམས་ཅད་མགྲིན་གཅིག་ཏུ།

༄༅། །ཨ་ལ་ལ་ཧོ། ཕྱི་འཁོར་འདས་གཟུངས་འཛིན་ཆོས་རྣམས་ཀུན། །གཤིས་འོད་གསལ་སྟོང་བའི་མཁའ་ལ་ཐིམ། །ནང་རང་སེམས་བདེ་ཆེན་ལྷ་ཡི་སྐུ། །ཕུང་
ཁམས་ཀུན་ལྷ་དང་ལྷ་མོར་གསལ། །གཙང་རྩོག་ལ་བདེན་འཛིན་འཁྲུལ་བའི་བློ། །བདེན་མེད་ཀྱི་རིགས་པས་མཚང་བརྡོལ་བས། །རྨི་ལམ་གྱི་ཟས་ལ་ལོངས་སྤྱོད་
བཞིན། །གཉིས་མེད་ཀྱི་ངང་དུ་དགྱེས་དགུར་རོལ། །ཨ་ཧོ་མ་ཧཱ་སུ་ཁ། ཞེས་བརྗོད་ཅིང་དོན་དྲན་བཞིན་པས་ཚོགས་ལ་རོལ་མཐར་ལྷག་མ་བསྡུས་ཏེ་ཞལ་ཆབ་བྲན་པ་འབྲུ་གསུམ་ལན་གསུམ་
བརྗོད་ཅིང་བྱིན་གྱིས་བརླབས་ལ། ཨ་ར་ལི་ཕོ་ཛ ཧོ་སེང་གེའི་གདོང་ཅན་བཀའ་འཁོར་ན། །གནས་པའི་ལྷག་སྡུད་ཕོ་ཉའི་ཚོགས། །སྔགས་ལས་སྐྱེས་དང་ཞིང་ལས་སྐྱེས།
འཇིག་རྟེན་ལས་ལས་སྐྱེས་པ་ཡི། །མཁའ་འགྲོ་ཤུགས་འགྲོ་ཕྲ་མེན་མ། །ཆ་ལུགས་རྣམ་འགྱུར་སྣ་ཚོགས་ཅན། །རྒྱལ་ཁམས་ཡོངས་ལ་ལྟད་མོ་བལྟ། །རྣལ་འབྱོར་

རྣམས་ཀྱི་དྲོད་ཚད་ཉུལ། །སྐལ་བ་ལྡན་ལ་སྡོངས་གྲོགས་བྱེད། །དམ་ཚིག་ཉམས་ལ་རྗེས་གཅོད་གཏོང་། །ཆགས་པའི་ཉམས་ཀྱི་བསླུ་བྲིད་བྱེད། ། ཁྲོས་པའི་གར་གྱིས་འབོད་པ་
བྱེད། །དོ་ནུབ་ལྷག་མའི་མགྲོན་དུ་འབོད། །འདིར་བྱོན་ཚོགས་ཀྱི་ཕམ་ཕབ་ལོངས། །རྡོ་རྗེ་འཆང་གི་བཀའ་བཞིན་སྒྲུབས། །སྒྲུབ་པ་པོ་ཡི་སྡོངས་གྲོགས་མཛོད། །དམ་ཉམས་
བྱད་མའི་སྙིང་ཁྲག་འཐུང་། །མི་མཐུན་རྐྱེན་དང་བར་ཆད་བཟློག །མཐུན་རྐྱེན་འདོད་དགུ་ཆར་བཞིན་ཕོབས། །བཅོལ་བའི་འཕྲིན་ལས་སྒྲུབ་པར་མཛོད། །ༀ་ཁ་ཁ་ཁཱ་ཧི་ཁཱ་ཧི། ཨུ་
ཙྪ་ཥྚ་བལིཾ་བྷ་ཀྵ་ཀ་སྭཱ་ཧཱ། ཞེས་བརྗོད་ཅིང་ཕྱི་རོལ་དུ་དོར། དེ་དག་གི་སྐབས་ཀྱི་དམ་ཚིག་དང་ལག་ལེན་ཞིབ་ཆ་རྣམས་གཞུང་ཚད་ལྡན་གཞན་ལས་ཤེས་བར་བྱའོ། །ཞེས་ཡེ་ཤེས་ཀྱི་
མཁའ་འགྲོ་མ་སེང་གེའི་གདོང་ཅན་གྱི་ཚོགས་མཆོད་མདོར་བསྡུས་དངོས་གྲུབ་མྱུར་དུ་འགུགས་པའི་ལྕགས་ཀྱུ་ཞེས་བྱ་བ་འདི་ནི་སྡེ་ཚ་དགོན་རྙིང་བཀྲ་ཤིས་ཆོས་འཕེལ་གླིང་གི་གྲྭ་རིགས་དགེ་ལེགས་རྒྱ་མཚོ། བསྟན་པ་རྒྱ་

༄ ༅། །མཚོ་གཉིས་ནས་ནན་གྱིས་བསྐུལ་བའི་ངོར་༧ བྱ་བྲལ་དབྱིངས་ལྡན་སྙེམས་པའི་བློ་གྲོས་ཀྱིས་ཚད་ལྡན་གྱི་གཞུང་དང་མཐུན་པར་མ་ཧཱ་ཙི་ནའི་གྲོང་རྡལ། ཟིང་ལིང་མཁར་གྱི་ཆོས་འཁོར་ལྷ་ཁང་དུ་གྲུབ་པར་
བགྱིས་པ་དགེ་ལེགས་འཕེལ། ། ། །

༄༅། །སེང་གདོང་མ་གཙོ་འཁོར་གསུམ་གྱི་གཏོར་བཟློག་གི་ལྷན་ཐབས་ཐུན་གཏོར་འཕེན་ཚུལ་བཞུགས་སོ། །

༄༅། །བདུད་འདུལ་སེང་གདོང་དྲག་མོ་དང་། །དབྱེར་མེད་བླ་མའི་ཞབས་པད་ལ། །སྒོ་གསུམ་གུས་པས་ཕྱག་བགྱིས་ཏེ། །བཟློག་པའི་ཆོ་ག་འཁྱེར་བདེ་འགོད། །དེ་ཡང་རྗེ་བླ་མ་དཀོན་མཆོག་འཇིགས་
མེད་དབང་བོས་མཛད་པའི་སེང་གདོང་གཙོ་འཁོར་གསུམ་གྱི་གཏོར་བཟློག་བྱ་ཚུལ་མཁའ་འགྲོའི་དགོངས་རྒྱན་གྱི་བསྒྲལ་བསྟབས་མཐར་ལིང་རོ་དང་བཅས་པའི་དམར་གཏོར་ཤ་ཁྲག་གིས་བརྒྱན་པ་བྱིན་
གྱིས་བརླབས་ཏེ་ཕུལ་ཞེས་པ་ཐུན་གཏོར་ལ་དགོངས་པས། དེས་ན་གཙོ་འཁོར་གསུམ་གྱི་བདག་མདུན་བསྐང་བཤགས་བསྟོད་བསྐུལ་དང་བསྒྲལ་བའི་མཐར། ལིང་རོ་ཆ་གཉིས་སུ་བྱས་པའི་ཆ་གཅིག་
བཟློག་གཏོར་ལྷར་གསལ་བ་ལ་བསྟབས་པ་དང༌། ཆ་གཅིག་དམར་གཏོར་ཤ་ཁྲག་གིས་བརྒྱན་པའི་མཐར་བླུགས་ཏེ་བཤམས་ལ། བདག་མདུན་གྱི་ཐུགས་ཀ་ན་འོད་ཟེར་འཕྲོས་པས་ནད་གདོན་དགྲ་བགེགས་
བྱད་མ་རྦོད་གཏོང་ཆག་ཆེ་ཉམ་ང་ཐམས་ཅད་བསྡུས་ཏེ་གཏོར་མ་ལ་ཐིམས་པར་བསམ་ལ། ངག་ཏུ། ན་མོ་རྩ་བརྒྱུད་བླ་མ་ཡི་དམ་དཀོན་མཆོག་གསུམ། །ཁྱད་པར་སེང་གདོང་དྲག་

༄༅། །མོའི་ལྷ་ཚོགས་དང༌། །དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །སྔགས་དང་ཏིང་འཛིན་བསླུ་མེད་རྟེན་འབྱུང་གི། བདེན་པའི་མཐུ་ཡིས་བདག་
ཅག་འཁོར་བཅས་ལ། །གནོད་ཅིང་འཚེ་བ་འི་དགྲ་དང་བགེགས་རྣམས་ཀྱི། །རྣམ་ཤེས་བླ་ཚེ་སྲོག་དང་བཅས་པ་དང༌། །ནད་གདོན་བར་ཆད་ཆགས་ཆེ་ཉམ་ང་
ཀུན། །སྐད་ཅིག་ཡུད་ཀྱིས་བཀུག་སྟེ་གཏོར་མ་ལ། །བསྟིམ་པས་དབྱེར་མེད་རོ་གཅིག་འདྲེས་པར་གྱུར། །ལན་གསུམ་སོགས་བྱས་ཏེ། གཏོར་མ་འབྲུ་གསུམ་ལན་གསུམ་تت
གྱིས་བྱིན་གྱིས་བརླབས་ལ། ཨོཾ་བཛྲ་ཊཱ་ཀཱི་ནི་སིང་ཧ་མུ་ཁ་ས་པ་རི་ཝཱ་ར་ཨི་དཾ་བ་ལིཾ་ཧ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ། སྤྲོ་ན་ཕྱི་ནང་གི་མཆོད་པའང་ཕུལ། དེ་ནས་བདག་
མདུན་གྱི་ལྷ་ཚོགས་ཐམས་ཅད་བཟློག་པའི་ལས་ལ་དགོངས་པ་གཏད་པར་བསམ་ལ། གྱེར་སྒོམ་ལྷན་ཅིག་པས་བཟློག་པའི་འཕྲིན་ལས་བཅོལ་བ་ནི། བྷྱོཿ རྒྱལ་ཀུན་མཐུ་སྟོབས་གཅིག་བསྡུས་

པ། །མ་ཅིག་མཁའ་འགྲོ་སེང་གདོང་མ། །གདུག་པ་ཚར་གཅོད་དྲག་མོའི་སྐུ། །སྐུ་མདོག་མུན་བ་ལྟ་བུར་གནག །གཟི་བརྗིད་བསྐལ་བའི་མེ་ལྟར་འབར། །དགྲ་བགེགས་སྲོག་
དབུགས་ལ་རྔམས་པའི། །ཞལ་ནི་གནམ་ས་ཙམ་དུ་གདངས། །ས་གསུམ་འབྱུང་བོ་སྡངས་བྱེད་པའི། །མཆེ་བ་གངས་རི་ལྟ་བུ་གཙིགས། །ཁྲག་གི་ཝུ་བའི་གོས་གྱོན་པའི།
ལྗགས་དམར་བར་སྣང་གློག་བཞིན་གཡོ། །དམར་ཟླུམ་སྤྱན་གསུམ་སྡང་མིག་གིས། །ལོག་འདྲེན་འབྱུང་ངོ་མ་ལུས་གཟིར། །ཤངས་ནས་དུས་མཐའི་འཐོར་རླུང་གིས། །དགྲ་
བགེགས་ཡུལ་ཁམས་ཐལ་བར་གཏོར། །སྨ་རའི་གསེབ་ནས་ཁྲོ་ཞུན་འཐོར། །སྨིན་འཁྱོག་མེ་ཡི་ཚ་ཚ་འཕྲོ། །རལ་བ་སྤུགས་ལས་ཁྲོ་ཆུང་ཚོགས། །སྤྲོས་པས་སྲུང་བཟློག་
འཕྲིན་ལས་མཛོད། །སྐུ་ལས་བསྐལ་བའི་མེ་དཔུང་འབར། །སྟོང་གསུམ་འབྱུང་བོ་གཞོབ་ཏུ་བསྲེགས། །ཞལ་ནས་རྒྱོ་བཟློག་ཧཱུཾ་ཕཊ་སྒྲས། །ཕ་རོལ་བསམ་སྦྱོར་ངན་པ་བཟློག

༄༅། །གཙོ་མོའི་སེང་ཞལ་ངར་སྐད་ཀྱིས། །གདོན་རྣམས་སྐྲག་དངངས་བརྒྱལ་ཞིང་འབོག ། དགྲ་བགེགས་ཐལ་བར་རློག་པ་ལ། །ཐོག་ལྟར་མྱུར་བའི་དྲག་ཤུལ་
ཅན། །རྣལ་འབྱོར་བསྲུང་ཞིང་སྐྱོང་བ་ལ། །མི་ཕྱེད་རྡོ་རྗེའི་གུར་ཁང་ཅན། །བཟློག་ཅིང་བསྒྱུར་པའི་ལས་བཅོལ་ཚེ། །བར་ཆད་བཟློག་པའི་མཐུ་མོ་ཆེ། །སྟོང་གསུམ་
འཇིག་རྟེན་མ་ལུས་པ། །ཟིལ་གྱིས་གནོན་པའི་གཟི་བརྗིད་ཅན། །སྣང་སྲིད་ལྷ་སྲིན་སྡེ་བརྒྱད་ཀུན། །བྲན་དུ་འཁོལ་བའི་དབང་མོ་ཆེ། །འཁོར་དུ་ཡེ་ཤེས་མཁའ་འགྲོ་5
དང་། །ཆོས་སྐྱོང་དམ་ཅན་རྒྱ་མཚོས་བསྐོར། །སྤྲུལ་བ་ཡང་སྤྲུལ་ཕོ་ཉར་བཅས། །ཀུན་ཀྱང་མཐུ་སྟོབས་བསམ་མི་ཁྱབ། །ཁྱེད་ཀྱི་ཐུགས་དམ་དུས་ལ་བབ། །ཤ་
ཁྲག་གཏོར་མ་འདི་བཞེས་ལ། །ཁྲོ་གཏུམ་རྔམས་པའི་ཤུགས་ཆེན་བསྐྱེད། །བཟློག་བསྒྱུར་འཕྲིན་ལས་འགྲུབ་པར་མཛོད། །བསྡུ་ན་དེས་ཆོག་ཅིང་སྤྲོས་པ་ལ་དགའ་ན། བྷྱོཿ རབ་

འཇིགས་དུར་ཁྲོད་མེ་དཔུང་ཀློང༌། །ཀེང་རུས་ཤ་ཁྲག་རྒྱ་མཚོ་འཁྱིལ། །ཤ་ཟ་གཅན་གཟན་མང་བོའི་གནས། །ཁྲོ་བཅུ་རྒྱུ་བར་མི་ནུས་ཤིང༌། །ཕྱག་ན་རྡོ་རྗེ་སྐྱི་གཡའི་གནས།
དེ་འདྲའི་གནས་མཆོག་ཆེན་པོ་ན། །དུས་གསུམ་སངས་རྒྱས་བསྐྱེད་པའི་ཡུམ། །མཁའ་འགྲོ་སེང་གེ་གདོང་ཅན་མའི། །གཏུམ་ཆེན་སྐུ་ཡི་འཁོར་ལོ་ལ། །མཁའ་འགྲོ་འབུམ་ཚོ་
ཉི་ཤུ་རྫོགས། །གནད་ནས་བསྐུལ་ལོ་ལས་ལ་བསྐུལ། །ཤ་ཁྲག་གཏོར་མ་འདི་བཞེས་ལ། །བཅོལ་པའི་འཕྲིན་ལས་སྒྲུབ་པར་མཛོད། །བྷྱོཿགཞན་ཡང་ཡེ་ཤེས་སྣོད་བཅུད་དང་།
ཕྱི་ནང་ལས་ལ་གྲུབ་པའི་ཚོགས། །ཉི་ཤུ་རྩ་བཞིའི་གནས་རྣམས་མྱུལ། །སྲས་དང་ཕྲ་མིན་དབང་ཕྱུག་ཚོགས། །སྐུ་མདོག་ཕྱག་མཚན་མ་ངེས་ཏེ། །གྲི་གུག་ཁ་ཊཱཾ་ཐོད་ཁྲག་
དང་། །རྡེའུ་ཆུང་སྲོག་འཇོམས་མཚོན་ཆ་འཛིན། །སྐུ་རགས་དྲིལ་བུ་གཡེར་ཁས་བརྒྱན། །དར་དཔྱང་རུས་པའི་རྒྱན་དྲུག་གསོལ།།དབུ་རྒྱན་དར་དཔྱང་ཅོད་པན་ཅན། །རླུང་

༄༅། །གིས་བསྐྱོད་ཅིང་པུ་རུ་རུ། །རྐང་བ་རྡོ་རྗེ་སྒེག་འགྲོས་ཅན། །མཁའ་ལ་ཐོགས་མེད་བུན་ནུ་ནུ། །ལག་པ་གསེར་གྱི་གདུ་བུ་ཅན། །སྣ་ཚོགས་གར་བྱེད་ཁྱུགས་
སེ་ཁྱུག ། འཕྲིན་ལས་གཅིག་ཏུ་མ་ངེས་ཏེ། །འཕྲིན་ལས་རྣམ་བཞི་ཐོགས་མེད་སྒྲུབ། །ཤ་ཁྲག་གཏོར་མ་འདི་བཞེས་ལ། །བཅོལ་བའི་འཕྲིན་ལས་སྒྲུབ་པར་མཛོད།
ཟབྷྱོཿ མ་ཅིག་སེང་གདོང་དྲག་མོའི་འཁོར། །འཇིག་རྟེན་མཁའ་འགྲོའི་ཚོགས་རྣམས་དང༌། །ཤ་ཟ་ལས་ཀྱི་མཁའ་འགྲོའི་ཚོགས། །འཇིག་རྟེན་འདས་དང་མ་འདས་པ། །ཆ་
བྱད་རྣམ་འགྱུར་ཅིར་ཡང་སྟོན། །བྱེ་བ་ས་ཡ་འབུམ་སྡེའི་ཚོགས། །ཀུན་ཀྱང་མཐུ་སྟོབས་བསམ་མི་ཁྱབ། །ཁྱེད་ཀྱི་ཐུགས་དམ་དུས་ལ་བབ། །ཤ་ཁྲག་གཏོར་མ་འདི་
བཞེས་ལ། །བཟློག་བསྒྱུར་འཕྲིན་ལས་སྒྲུབ་པར་མཛོད། །ཅེས་བཟློག་པའི་ལས་ལ་བསྐུལ་ནས། བཟློག་བསྒྱུར་བྱ་བ་དངོས་ནི། གཞུང་གི། བྷྱོཿ གདུག་པ་ཀུན་འདུལ་སེང་གེའི་གདོང་

ཅན་མ། །ཞེས་པ་ནས། དུས་ལ་བབ་པོ་ས་མ་ཡ། །ཞེས་བཏགས། བཟློག་སྔགས་སོགས་བརྗོད། སྤྲོ་ན་སྤྱི་བཟློག་ཀྱང་བྱའོ། །དེ་ནས་མཐུན་པའི་དངོས་གྲུབ་མ་བཏང་ནས་དངོས་གྲུབ་ཞུ། དེ་ནས་སྔར་བཤམས་
པའི་ཐུན་གཏོར་དེ་ཉིད་ཟོར་དུ་འཕང་པར་འདོད་ན། ཐོག་མར་མདུན་བསྐྱེད་ཀྱི་ལྷ་ཚོགས་རྣམས་ཟོར་གྱི་ལས་ལ་བསྐུལ་བར་བྱ་སྟེ། བྷྱོཿ རབ་འཇིགས་དུར་ཁྲོད་འབར་བའི་ཀློང་། །དགྲ་བགེགས་སྒྲོལ་བའི་
དཀྱིལ་འཁོར་ནས། །བདུད་འདུལ་དམག་དཔོན་ཆེན་མོ་ནི། །སེང་གདོང་རིགས་གསུམ་ཟོར་ལ་བཞེངས། །ཡེ་ཤེས་མཁའ་འགྲོ་ཟོར་ལ ྾། །འཇིག་རྟེན་མཁའ་འགྲོ་ཟོར་OC
ལ྾ ། །བྱེ་བ་འབུམ་སྡེ་ཟོར་ལ ྾། །སྤྲུལ་པ་ཡང་སྤྲུལ་྾ ། །བཀའ་སྲུང་དམ་ཅན ྾། །གཙང་རིགས་དཔལ་མགོན ྾། །ལྷ་སྲིན་སྡེ་བརྒྱད྾ ། །ཡུལ་ལྷ་གཞི་བདག་ཟོར་
ལ་བཞེངས། །བཞེངས་ཤིག་ཟོར་གྱི་མཐུ་དཔུང་བསྐྱེད། །ཀུན་ཀྱང་ཟོར་གྱི་ལས་ལ་སྒྲིམས། །གོ་ཆ་གྱོན་ལ་མཚོན་ཆ་ཕྱུང༌། །བཞོན་པ་ཞོན་ལ་རུ་མཚོན་འཕྱོར། །མཐུསྟོབས་

༄༅། །དུས་མཐའི་རླུང་ལྟར་སྐྱེད། །དཔུང་ཚོགས་ཉི་ཟེར་རྡུལ་ལྟར་སྤྲོས། །གཟི་བརྗིད་བསྐལ་བའི་མེ་ལྟར་བསྐྱེད། །མཚོན་ཆ་བྲག་རི་བསྙིལ་ལྟར་ཕོབ། །འཇིགས་
པའི་ང་རོ་འབྲུག་ལྟར་སྒྲོགས། །བསྟན་དགྲ་དམ་ཉམས་ཡུལ་དུ་རྒྱུག །དུས་ལ་བབ་པོ་ས་མ་ཡ། །ཞེས་བརྗོད་པས་ལྷ་ཚོགས་ཐམས་ཅད་དགྲ་ཡུལ་དུ་ཆས་པར་བསམ། དེ་ནས་གསེར་
སྐྱེམས་བྱིན་གྱིས་བརླབས་ལ་འཐོར་ཞིང༌། ཧཱུཾ་ང་ནི་དབྱིངས་ཀྱི་ཡུལ་ཆེན་ཏེ། །སྣང་སྲིད་འཁོར་འདས་བདག་པོ་ཡིན། །སྟེང་འོག་བར་གསུམ་ཕྱོགས་མཚམས་སུ། །གནས་:
ཤིང་རྒྱུ་བའི་ལྷ་སྲིན་ཚོགས། །གསེར་སྐྱེམས་འདི་བཞེས་སྐུ་བཟུར་ལ། །གཏོར་ཟོར་གཉན་པོའི་ལམ་ཕྱེ་ཞིག། ཟོར་སྣ་སྡང་བའི་དགྲ་ལ་དྲོངས། །ཟོར་སྣ་གནོད་པའི་
བགེགས་ལ་དྲོངས། །དེ་ནས་གཏོར་ཟོར་དུག་ནད་མེ་མཚོན་གྱི་རང་བཞིན་དུ་བསམ་སྟེ། འཕང་བ་ནི། ཧཱུཾ་དམ་ཉམས་དགྲ་བགེགས་བསྒྲལ་བའི་ཕྱིར། །དྲག་པོའི་གཏོར་ཟོར་འབར་བ་

འཕེན། །ཧཱུྃ་ཕཊ་ཛཿབྷྱོཿ མཱ་ར་ཡའི། །འུར་སྒྲས་སྟོང་གསུམ་འཇིག་རྟེན་འདིར། །གནམ་ལྕགས་ཐོག་ལྟར་རྒྱུག་པའི་ཟོར། །དུག་ནད་མཚོན་ཆའི་རང་བཞིན་འདི། །བསམ་སྦྱོར་
ངན་པས་བརྩོན་པ་ཡི། །དགྲ་དང་བགེགས་ཀྱི་སྟེང་དུ་འཕེན། །རྦོད་གཏོང་ཆག་ཆེ་ཉམ་ང་བཟློག །གནོད་བྱེད་ཐལ་བའི་རྡུལ་དུ་རློག །སྤྲོ་ན་སྤྱི་བཟློག་ཀྱང་བརྗོད་ལ། གཏོར་མ་དགྲ་ཕྱོགས་
སུ་འཕང༌། སྲུང་འཁོར་བསྒོམ་ལ་གཏང་རག་གི་མཆོད་བསྟོད་སོགས་རྗེས་ཆོག་རྣམས་གཞུང་དཀྱུས་ལྟར་རོ། །བར་ཆད་ཉེར་འཚེའི་སྤྲིན་ནག་ཀུན། །བཟློག་པའི་ལས་ཀྱི་རླུང་དམར་གྱིས། །དམིགས་མེད་དབྱིངས་སུ་གཏོར་
དང་ལྷན། །ཕན་བདེའི་ཉི་འོད་གསལ་གྱུར་ཅིག།ཅེས་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་གཙོ་འཁོར་གསུམ་གྱི་གཏོར་བཟློག་གི་ལྷན་ཐབས་ཐུན་གཏོར་འཕེན་ཚུལ་འདི་ཡང༧བཀའ་དྲིན་མཚུངས་མེད་ཁྱབ་བདག་རྡོ་རྗེ་
འཆང་བློ་བཟང་ཆོས་ཀྱི་ཉི་མའི་ཕྱག་བཞེས་བཞིན་སྔགས་མིང་འཛིན་པ་ཨ་ཁྱུང་བླ་མས་བྲིས་པའོ།

༄༅། །གཏོར་ཟོར་བྱིན་གྱིས་བརླབས་པ་ནི། རང་གི་ཐུགས་ཀ་ནས་འོད་ཟེར་འཕྲོས་པས་མདུན་བསྐྱེད་ཀྱི་དྲག་མོ་སེང་གདོང་འཁོར་བཅས་ཀྱིས་མཁའ་འགྲོ་སྦྲུལ་བ་ཡང་སྤྲུལ།
ཆོས་སྐྱོང་འཇིག་རྟེན་སྐྱོང་བ་ཐམས་ཅད་ཀྱི་ཐུགས་རྒྱུད་བསྐུལ་བས། དེ་རྣམས་ཀྱི་ཐུགས་ཀ་ནས་མཐུ་སྟོབས་ནུས་པ་ཐམས་ཅད་འོད་ཟེར་དམར་ནག་ཚ་ཞིང་རྩུབ་པའི་
ཚོགས་དུ་མ་དང་སྤྲུལ་བའི་ལས་མཁན་ཁྲོ་བོ་ཁྲོ་མོ་དཔག་ཏུ་མེད་པ་འཕྲོས། ཟོར་རྫས་རྣམས་ལ་གཉིས་སུ་མེད་པར་ཐིམ་པས། གང་ལ་དམིགས་པ་སྐད་ཅིག་ཉིད་ཐོགས་
པ་མེད་པར་འཇོམས་པའི་མཐུ་སྟོབས་དང་ལྡན་པར་གྱུར་བར་བསམ་ལ། འཇིགས་པའི་ང་རོ་དང་བཅས་པས། ཧཱུཾ་དཔལ་ལྡན་རྩ་བརྒྱུད་བླ་མའི་ཚོགས་རྣམས་ཀྱིས། །ཟོར་རྫས་
འདི་རྣམས་དགྲ་བགེགས་བྱད་མའི་རིགས། །གང་ལ་བསྣུན་འཕྲལ་ཚར་གཅོད་ལས་བྱེད་པའི། །དུག་ནད་ཐོག་གི་ནུས་པ་ད་བསྐྱེད་ཅིག །ཡི་དམ་ཞི་ཁྲོ་རབ་འབྱམས་ལྷ་

ཚོགས་ཀྱིས། །ཟོར་རྫས་འདི་རྣམས ྾། །གང་ལ་བསྣུན་འཕྲལ ྾། །དུག་ནད་ཐོག་གི ྾། །བདུད་འདུལ་དྲག་མོ་སེང་གདོང་རིགས་གསུམ་གྱིས། །ཟོར་རྫས྾། །གང་
ལ྾། །དུག་ནད྾། །འཁོར་གྱི་མཁའ་འགྲོ་འབུམ་སྡེའི་ཚོགས་རྣམས་ཀྱིས། །ཟོར་རྫས ྾། །གང་ལ ྾། །དུག་ནད ྾། །ལས་བྱེད་སྤྲུལ་བ་ཁྲོ་བོ་ཁྲོ་མོའི་ཚོགས། །ཟོར་
རྫས྾། །གང་ལ྾། །དུག་ནད྾། །ཡེ་ཤེས་སྤྱན་ལྡན་བཀའ་སྲུང་དམ་ཅན་ཚོགས། །ཟོར་རྫས ྾། །གང་ལ ྾། །དུག་ནད ྾། །འཇིག་རྟེན་མཐུ་ཆེན་དྲག་བོའི་སྡེ་
ཚོགས་ཀྱིས། །ཟོར་རྫས ྾། །གང་ལ ྾། །དུག་ནད་ཐོག་གི་ནུས་པ་ད་སྐྱེད་ཅིག ། བསྟན་པའི་སྤྱི་དགྲ་བླ་མའི་སྐུ་དགྲ་དང༌། །རྣལ་འབྱོར་བདག་ཅག་ཡོན་མཆོད་འཁོར་
བཅས་ལ། །བསམ་སྦྱོར་རྩུབ་མོར་བརྩམས་པའི་དགྲ་བགེགས་རྣམས། །ཚར་གཅོད་ཟོར་གྱི་ནུས་པ་ད་སྐྱིད་ཅིག ། ཅེས་བརྗོད་ཅིང་རྩ་སྔགས་ཡི་གེ་བཅུ་བཞིའི་ལ། གནོད་བྱེད་དགྲ་

༄༅། །བགེགས་བྱད་མའི་སྲོག་རྩ་ལ་ཨེ་ས་བྷྱོཿ༔ བྷྱོཿ རྦད་རྦད། ཅེས་པ་ཅི་ནུས་བཟླས་མཐར། བླ་མ་ཡི་དམ་ཆོས་སྐྱོང་འཇིག་རྟེན་སྐྱོང་། །སྐུ་གསུང་ཐུགས་དང་ཡོན་ཏན་
འཕྲིན་ལས་ཀྱི། །མཐུ་རྩལ་དཔག་ཡས་གྲུབ་པའི་བདེན་པ་དེས། །ཟོར་རྫས་ནུས་མཐུ་གཟི་བརྗིད་འབར་གྱུར་ཅིག །ཅེས་བརྗོད་ལ། གྱེར་བསྒོམ་ལྷན་གཅིག་པས་འདི་སྐད་དོ། །ཧཱུཾ་
༈ རྒྱལ་བ་ཀུན་གྱི་མཐུ་སྟོབས་ནུས་པའི་ཚོགས། །གཅིག་བསྡུས་གདུག་པ་ཚར་གཅོད་སེང་གེའི་གདོང༌། །སྐུ་མདོག་མུན་ལྟར་གནག་ཅིང་སེང་གེའི་ཞལ། །སྟོང་གསུམ་
དགྲ་ལ་རྔམས་པས་རབ་ཏུ་གདངས། །མཆེ་རྣོན་གཙིགས་པས་ས་གསུམ་འབྱུང་བོ་སྔངས། །ལྗགས་དམར་བར་སྣང་གཡོ་བས་དགྲ་ཁྲག་ཞིག །སྤྱན་གསུམ་དམར་
ཟླུམ་ལྡོག་པས་ལོག་འདྲེན་གཟིར། །ཤངས་ནས་རླུང་འཚུབ་དགྲ་བགེགས་ཐལ་བར་གཏོར། །ཨག་ཚོམ་གསེབ་ན་ཁྲོ་ཆུའི་ཞུན་མར་འཐོར། །སྨིན་ཁྱོག་མེ་ཡི་ཚ་ཚས་

བགེགས་དཔུང་བསྲེགས། །རལ་བ་སྤུགས་པའི་ཁྲོད་ནས་ཁྲོ་ཆུང་ཚོགས། །སྤྲུལ་བས་སྲུང་བཟློག་འཕྲིན་ལས་ཅི་ཡང་སྒྲབ། །ཞལ་ནས་ཐྩོབཟློག་ཧཱུྃ་ཕཊ་འཇིགས་རུང་སྒྲས།
ཕ་རོལ་བསམ་སྦྱོར་ངན་པ་བཟློག་ཅིང་བསྒྱུར། །མི་སྡུག་ཆས་བརྒྱན་སྐུ་ལས་མཁའ་འགྲོའི་ཚོགས། །སྤྲུལ་བས་སྟོང་གསུམ་བསྟན་དགྲའི་དཔུང་ཚོགས་བཅོམ། །རྒྱལ་རྣམས་
སྐུ་གསུང་ཡོན་ཏན་འཕྲིན་ལས་ཀྱིས། །རང་བཞིན་རིགས་བཞིའི་སེང་གེའི་གདོང་ཅན་མ། །མ་མོ་མཁའ་འགྲོ་སྤྲུལ་བ་ཡང་སྤྲུལ་བཅས། །རྫུ་འཕྲུལ་མཐུ་ལྡན་མཁའ་འགྲོ་བྱེ་བ་
འབུམ། །རྣལ་འབྱོར་དཔོན་སློབ་འཁོར་བཅས་བསྲུང་བའི་ཚེ། །བདུད་སྡེས་མི་ཕྱེད་བསྲུང་བའི་གུར་ཁང་བརྟེན། །གདུག་པ་ཚར་གཅོད་ལས་ལ་མངགས་པའི་ཚེ། །མཐུ་སྟོབས་
ཐོགས་མེད་གནམ་ལྕགས་ཐོག་ལྟར་མྱུར། །དགྲ་ལ་བབ་ན་དགྲ་སྲོག་ཧུར་ཐུམ་འཕྲོག །བགེགས་ལ་བབ་ན་བགེགས་དཔུང་དབྱིངས་སུ་བཏུལ། །གདོན་ལ་བབ་ན་གདོན་རྐང་དྲུང་

༄༅། །ནས་འབྱིན། །བྱད་མར་བབ་ན་ལྷ་སྲུང་བདུད་དུ་འབེབས། །སྣང་སྲིད་ལྷ་སྲིན་སྡེ་བརྒྱད་མ་ལུས་པ། །ལུས་ལ་འགྱེད་པའི་མཁའ་འགྲོ་སེང་གདོང་ཅན། །འཁོར་
བཅས་ཤ་ཁྲག་གཏོར་མ་འདི་བཞེས་ལ། །དེ་རང་བཟློག་བསྒྱུར་འཕྲིན་ལས་གྲུབ་པར་མཛོད། །ཅེས་པས་བཟློག་པའི་ལས་ལ་བསྐུལ་ནས་བཟློག་པ་དངོས་ནི། བྷྱོཿ རྒྱལ་ཀུན་རྡོ་རྗེ་
ཎྜཱགསུམ་གྱི་ནུས་མཐུའི་དཔལ། །རབ་འཇིགས་སེང་ཞལ་འབར་བ་མཁའ་འགྲོའི་གཙོ། །བརྩེ་ཆེན་ཐུགས་རྗེའི་ཤུགས་ཀྱིས་འདིར་དགོངས་ལ། །བཟློག་བསྒྱུར་འཕྲིན་ان
ལས་མཛད་པའི་དུས་ལ་བབ། །༈མཆོག་གསུམ་ངོ་བོ་བླ་མའི་སྐུ་དགྲ་དང༌། །བསྟན་པའི་སྤྱི་དགྲ་རྣལ་འབྱོར་དགོས་དགྲ་བཟློག། གནོད་བྱེད་བན་སྔགས་བོན་གསུམ་
གང་ཡིན་གྱིས། །མནན་གཟིར་བྱད་གཏོང་སྲེགས་འཕང་སྦྱོར་བ་བཟློག ། བདུད་དང་གཤིན་རྗེའི་སྲིན་པོ་མ་མོ་བཙན། །རྒྱལ་འགོང་ཐེའུ་རང་འབྱུང་བོའི་གནོད་

འཚེ ྾། །ལྷ་ཀླུ་སྣང་སྲིད་དྲག་པའི་གདུག་རྩུབ་དང༌། །ཡེ་འབྲོག་རྨི་ལམ་མཚན་ལྟས་ངན་པ ྾། །ལོ་ཟླ་ཞག་དུས་སྤར་སྨེ་འབྱུང་ཁམས་ཀྱི། །མི་མཐུན་ཀེག་འཕྲེད་གནོད་
སོགས྾། །མདའ་གྲི་མདུང་གྲི་བྱད་འགགས་ཐིབས་བརྫིས་དང༌། །ཆེ་སྲི་ཆུང་སྲི་སྒྲུབ་སྲི་དམ་སྲི ྾། གདོན་བགེགས་འཁྲུགས་པའི་ཁ་རླངས་རླུང་མཁྲིས་པད། །ལྡན་འདུས་
ལས་བྱུང་ནད་རིགས་ཐམས་ཅད྾། །སྔོན་ལས་གློ་བུར་འཕྲལ་རྐྱེན་ལས་བྱུང་བའི། །དུས་མིན་འཆི་བར་གྱུར་བ་ཇི་སྙེད་྾། །དགྲ་ཇག་ཚོམ་རྐུན་དམག་འཁྲུགས་འཇིགས་6
པ་དང༌། །ཁ་སྨྲས་རྩོད་པ་རྒྱལ་བོའི་ཆད་པ ྾། །འབྲུ་བཅུད་ལོ་ཏོག་རྒྱས་པའི་ཀེག་གི་གཙོ། །སད་སེར་བཙའ་ཐན་ཁ་བ་འབུ་སྲིན྾། །མི་ནོར་གང་སྟོངས་རིགས་ཆད་རྒུད་
པ་དང་། །རྟ་ལུག་ལ་སོགས་ཕྱུགས་ཀྱི་ནད་སྣ ྾། །གནོད་བྱ་གནོད་བྱེད་བདེན་པར་མ་གྲུབ་ཀྱང་། །ཀུན་རྫོབ་འཁྲུལ་ངོར་ཤར་བའི་གནོད་བྱེད་ཚོགས། །བཟློག་གོ་དམར་ཆེན་

༄༅། །དྲག་པོའི་ཟོར་གྱིས ྾། །བསྒྱུར་རོ་ལྟས་ངན་ཆོ་འཕྲུལ་དགྲ་ལ ྾། །བཟློག་བསྒྱུར་དུས་ལ་བབ་པོ་ས་མ་ཡ། །ཇི་ལྟར་བཅོལ་བའི་འཕྲིན་ལས་གྲུབ་པར་
མཛོད། །བྷྱོཿ རབ་འཇིགས་ཁྲོ་མོ་སྟག་གི་གདོང་ཅན་མ། །བཟློག་བསྒྱུར་འཕྲིན་ལས་མཛད་པའི་དུས་ལ་བབ། །མཆོག་གསུམ་྾ མཛོད། །བྷྱོཿ འཇིགས་རུང་དྲག་མོ་
ཊྛཾ དོམ་གྱི་གདོང་ཅན་མ། །བཟློག་བསྒྱུར་འཕྲིན་ལས་མཛད་པའི ྾། །མཆོག་གསུམ ྾མཛོད། །བྷྱོཿ མ་མོ་མཁའ་འགྲོ་བྱེ་བ་འབུམ་སྡེའི་ཚོགས། །བཟློག་བསྒྱུར་འཕྲིན་
ལས ྾།།མཆོག་གསུམ་྾མཛོད། །བྷྱོཿ སྤྲུལ་བ་ཡང་སྤྲུལ་བཀའ་ཉན་ཕོ་ཉའི་ཚོགས། །བཟློག་བསྒྱུར་འཕྲིན་ལས྾། །མཆོག་གསུམ་྾མཛོད། །གྲངས་མང་གསོག་
ཚེ། ཧཱུཾ་བྷྱོཿབླ་མ་མཆོག་གསུམ་ལྷ་སྲུང་བཅས། །ཁྱད་པར་ཡེ་ཤེས་མཁའ་འགྲོ་མ། །བྱེ་བ་འབུམ་སྡེའི་ཚོགས་རྣམས་ཀྱི། །མཐུ་དང་བདེན་སྟོབས་བྱིན་རླབས་ཀྱིས། །

བདག་ཅག་ཡོན་མཆོད་ཕྱི་ནང་གི། །མི་འདོད་ཉེར་འཚེ་ཐམས་ཅད་བཟློག །བཞི་བརྒྱ་རྩ་བཞིའི་ནད་རིམས་བཟློག །བགེགས་རིགས་སྟོང་ཕྲག་བརྒྱད་ཅུ་བཟློག །སྟེང་གདོན་གཟའ་
ཡི་གནོད་པ ྾། །བཙན་དང་རྒྱལ་སེན་ཆོ་འཕྲུལ ྾། །ཀླུ་དང་ས་བདག་འཚེ་བ ྾། །མི་འདོད་ཁ་སྨྲས་གླེང་གཞི ྾། །ལོ་ཟླ་ཞག་དང་དུས་སྐེག་྾། །རྨི་ལམ་མཚན་ལྟས་ངན་
པ྾། །ཕ་རོལ་གདུག་པའི་བསམ་སྦྱོར ྾། །ཁྲམ་དང་གཏད་ལ་བཅུགས་པ ྾། །མདོར་ན་བྱད་ཁ་ཕུར་ཁའི་རིགས། །བཟློག་གོ་གཤེད་མ་ཉིད་ལ་བཟློག ། བསྒྱུར་རོ་
གཤེད་མ་ཉིད་ལ་བསྒྱུར། །མི་ཤིགས་རྡོ་རྗེ་གོ་ཆ་ཡིས། །ཕ་རོལ་བྱད་ཕུར་མཚམས་བཅད་དེ། །ཆོས་ལྡན་ལེགས་ཚོགས་སྨོན་པ་བཞིན། །གྲུབ་པར་མཛོད་ཅིག་མཁའ་འགྲོའི་
ཚོགས། །ཞེས་པ་གྲངས་མང་གསོག་ཅིང་། མཇུག་ཏུ་ཡི་གེ་བཅུ་བཞིའི་མཐར། ལྷ་སྲིན་སྡེ་བརྒྱད་དང་མི་དང་མི་ཡིན་པའི་བྱད་ཁ་རྦོད་གཏོང་ཐམས་ཅད་བྱད་མ་གནོད་བྱེད་ཀྱི་སྟེང་དུ་ཨེ་ས་བྷོ་

༄༅། །བྷྱོཿ བཟློག་བཟློག །ཅེས་པ་སྤེལ་ཚིག་བཏགས་པའང་མང་དུ་བཟླ། ཧཱུཾ་རྣལ་འབྱོར་དཔོན་སློབ་ཡོན་མཆོད་འཁོར་བཅས་ཀྱི། །××× རྒྱས་པར་མཛོད་ཅིག་ཡེ་ཤེས་
མཁའ་འགྲོའི་ཚོགས། །ཞེས་བརྗོད་ཅིང་མཚམས་འདིར་ཐུན་གཏོར་སྐྱོང་བ་དང་མཇུག་ཆོག་རྣམས་ཆོ་གའི་གཞུང་ལྟར་བྱའོ། ། ། །

༄༅།།སེང་གདོང་མའི་སྲུང་བཟློག་གི་དམིགས་པ་གསལ་འདེབས་ཚུལ་ལ་དང་བོ་བསྲུང་དམིགས། ཧཱུཾ། སྟེང་འོག་ཕྱོགས་མཚམས་འབར་ཞིང་འཁྲུག་པ་ཡི། །ཡེ་ཤེས་མེ་ལྕེས་རབ་
འཁྱུད་རྡོ་རྗེའི་གུར། །སྲ་བརྟན་བརྗིད་ཆགས་གཞོམ་གཞིག་བྲལ་བ་ཡི། །སྲུང་བའི་འཁོར་ལོ་ཡེ་ཤེས་ཆོས་འབྱུང་དབུས། །རང་ཉིད་གདུག་པ་ཀུན་འདུལ་ཡེ་
ཤེས་ཀྱི། །མཁའ་འགྲོའི་སྐུར་གསལ་ཐུགས་ཀའི་ཧཱུཾ་ཡིག་གི །སྟེང་དུ་བླ་མ་གཡས་གཡོན་མདུན་རྒྱབ་ཏུ། །ཕ་མ་གྲོགས་མཆེད་གྲྭ་སློབ་སྦྱིན་བདག་སོགས།
བསྲུང་བྱ་མི་ནོར་འཁོར་བཅས་གསལ་བར་གྱུར། །ཐུགས་ཀའི་ཧཱུཾ་ལས་འོད་འཕྲོས་རྒྱལ་ཀུན་གྱི། །གསང་གསུམ་བྱིན་རླབས་མཐུ་སྟོབས་ནུས་པ་དང༌། །སྲིད་ཞིའི་ཕུན་
ཚོགས་ནུས་བཅུད་ཀུན་བསྡུས་ཏེ། །བདག་དང་བསྲུང་བྱ་རྡོ་རྗེ་གུར་ཁང་ལ། །ཐིམ་པས་ཚེ་བསོད་བཀྲག་མདངས་གཟི་བརྗིད་རྒྱས། །ཅིས་ཀྱང་མི་ཤིགས་མི་ཚུགས་

ཕ་ལམ་ལྟར། །སྲ་བརྟན་ཡེ་ཤེས་བསྲུང་བ་ཆེན་པོར་གྱུར། །ཨཿ ཀཿ སཿ མཿ X ཕཊཿ ཨཏྨ་ཙསཱ་དྷྱ་སྱ་ཀཱ་ཡ་ཝ་ཀ་ཙིཏྟ་རཀྵ་ཀུ་རྦནྟུ་བྷཾ་ཧཱུཾ། ཞེས་བཟླ། གཉིས་པ་བཟློག་དམིགས་ནི།
བདག་དང་མདུན་བསྐྱེད་ལྷ་ཚོགས་ཐུགས་ཀ་རུ། །ཧཱུཾ་ཡིག་སྔགས་ཕྲེང་ནག་པོས་བསྐོར་བ་ལས། །དྲག་པོའི་འོད་ཟེར་ལས་བྱེད་མཁའ་འགྲོ་མ། །ལྕགས་ཀྱུ་ཞགས་པ་ལྕགས་
སྒྲོགས་དྲིལ་བུ་དང༌། །སྣ་ཚོགས་མཚོན་ཆ་ཐོགས་པ་ཉི་ཟེར་གྱི། །རྡུལ་ཕྲན་ལྟ་བུ་སྟེང་འོག་ཕྱོགས་མཚམས་སུ། །ཐོགས་པ་མེད་པར་སོང་སྟེ་བདག་ཅག་ལ། །གནོད་བྱེད་དགྲ་
དང་བགེགས་ཀྱི་སྙིང་ཀ་རུ། །ལྕགས་ཀྱུས་བཏབ་ཅིང་ཞགས་པས་མགུལ་ནས་བཅིངས། །ཡན་ལག་སྒྲོག་གིས་བསྡམས་ཤིང་དྲིལ་བུའི་སྒྲས། །མྱོས་བར་བྱས་ཏེ་སྐད་ཅིག་ཉིད་
ལ་བཀུག །རབ་འབར་མཚོན་ཆས་མགོ་ལུས་དུམ་བུར་གཏུབ། །ཤ་ཁྲག་རུས་པ་དོན་སྙིང་ནང་ཁྲོལ་བཅས། །ཞལ་དུ་གསོལ་ཞིང་རྣམ་ཤེས་དབྱིངས་སུ་དྲོངས། །སླར་ཡང་མེ་

༄༅། །མཚོན་ཁྲོ་བོའི་ཚོགས་སྤྲོས་ཏེ། །བདག་ཅག་དཔོན་སློབ་དགོན་གནས་དགེ་འདུན་སྡེའི་ཞེས་པ་ནི། བདག་ཅག་དཔོན་སློབ་དམིགས་ཡུལ་སྦྱིན་བདག་གི། །དེ་གཉིས་
གང་རུང་། ཕྱི་ནང་བར་ཆད་ཆག་ཆེ་ཉམ་ང་དང༌། །སྐེག་དང་ཕུང་སྲི་རྨི་ལྟས་མཚན་མ་ངན། །མི་ཕྱུགས་ནད་རིམས་ཕ་རོལ་དགྲ་འདྲེ་ཡི། །བསམ་ངན་སྦྱོར་རྩུབ་བྱད་
ཕུར་རྦོད་གཏོང་སོགས། །མི་མཐུན་ཉེར་འཚེ་མཐའ་དག་བཟློག་ཅིང་བསྒྱུར། །དམིགས་མེད་དབྱིངས་སུ་སྦྱངས་ཤིང་རྗེས་མེད་བརླག ། ཁྲོ་ཚོགས་ཞལ་ནས་ཧཱུྃ་ཕཊ་བྷྱོཿ་
བཟློག་གི། །དྲག་སྔགས་ང་རོ་འབྲུག་ལྟར་སྒྲོགས་པར་གྱུར། །ཨཿ ཀཿསཿ མཿ ྾ཕཊཿ བདག་ཅག་དཔོན་སློབ་དགོན་ནས་དགེ་འདུན་གྱི་སྡེ་དང་བཅས་པ་རྣམས་ལ་ཞེས་
པའམ། བདག་ཅག་དཔོན་སློབ་སྦྱིན་པའི་བདག་པོ་མི་ནོར་འཁོར་དང་བཅས་པ་རྣམས་ལ། ཞེས་པའི་སྐབས་སུ་གང་བབ་མཐར། གནོད་ཅིང་འཚེ་བར་བྱེད་བའི་ཕ་རོལ་མི་དང་

མི་མ་ཡིན་གྱི་བསམ་ངན་སྦྱོར་རྩུབ་མཐུ་བྱད་རྦད་འདྲེ་རྦོད་གཏོང་ནད་གདོན་བར་ཆད་ཆག་ཆེ་ཉམ་ང་ཐམས་ཅད་ཨེ་ས་ཐྩོ་བཟློག །ཅེས་ཅི་འགྲུབ་བཟླས་མཐར། ན་མོ་བླ་མ་བླ་མ་ཡང་
དག་པར་ཡོངས་འཛིན་དགེ་བའི་བཤེས་གཉེན་རྣམས་ཀྱི་བདེན་པ་དང་། ཡི་དམ་དཀྱིལ་འཁོར་གྱི་ལྷ་ཚོགས། ཞེས་སོགས་བདེན་བརྗོད་སྔོན་དུ་འགྲོ་བས། བརྟེན་ནས། ཁམས་གསུམ་
ཆོས་ཀྱི་རྒྱལ་བོ་ཙོང་ཁ་བ་ཆེན་པོའི་བསྟན་པ་དང་། བསྟན་འཛིན་བཤད་པ་དང་སྒྲུབ་པའི་དགེ་འདུན་གྱི་སྡེ་རྣམས་དང༌། ཁྱད་པར་དུ་ཡང་བདག་ཅག་བཀྲ་ཤིས་ཆོས་འཕེལ་
གླིང་གི་བླ་མ་དགེ་འདུན་གྱི་སྡེ་དང་བཅས་པའི་ཞེས་དང་། ཡང་ན། ཁྱད་པར་དུ་ཡང(སྒར་གཞུང་མི་འགྱུར་རྡོ་རྗེ་ཕོ་བྲང་གི་ཞེས་པ་གང་རུང་གི་མཐར། ཆོས་འབྱོར་ལེགས་ཚོགས་ལ་བར་
དུ་གཅོད་པའི་ཕྱི་ནང་གསང་བའི་འགལ་རྐྱེན། ཆག་ཆེ་ཉམ་ང་། སྐེག་དང་སྲི་ངན་རྨི་ལྟས་མཚན་མ་ངན་བ་སྤྱི་དང༌། ཁྱད་པར་དུ་ཕ་རོལ་བན་བོན་སྔགས་གཟུགས་ཀྱི་བསམ་

༄༅། །སྦྱོར་ངན་པས། གནམ་ལ་འཁོར་ལོ། ས་ལ་མནན་གཏད། བར་དུ་བསྲེག་འཕང་། བྱད་ཕུར། གཏམ་ཁྲ་མ། དབྱེ་བསྐྲད་དཀྲུགས་གསུམ་བྱེད་པའི་བྱད་མ་རྦད་
འདྲེ་རྦོད་གཏོང༌། སྡང་དགྲ་གནོད་བྱེད་མི་མཐུན་པའི་ཕྱོགས་ངན་པ་ཐམས་ཅད་ཕྱིར་བཟློག་ཅིག མེད་པར་གྱུར་ཅིག ཐལ་བའི་རྡུལ་ཕྲན་བཞིན་དུ་བརླག་པར་གྱུར་
ཅིག ལན་གསུམ། མཁའ་འགྲོ་བྱེ་བའི་ཚོགས་རྣམས་ཀྱིས། །དགྲ་བགེགས་བྱད་མ་ཐམས་ཅད་ཀྱི། །ཞེས་ལན་གསུམ་བརྗོད་ཅིང་ཐལ་མོ་བརྡབས།

༄༅། །དགྲ་བོ་འགུགས་པའི་བདེན་སྟོབས་བརྗོད་པ་ནི། ན་མོ། རྩ་རྒྱུད་བླ་མ་ཡི་དམ་དཀོན་མཆོག་གསུམ། །ཁྱད་པར་རབ་འཇིགས་མཁའ་འགྲོ་སེང་གདོང་མ། །
རིགས་བཞིའི་མཁའ་འགྲོ་བྱེ་བ་འབུམ་སྡེ་དང་། །བཀའ་སྡོད་རྡོ་རྗེ་ལེགས་པ་འཁོར་དང་བཅས། །སྔགས་དང་ཏིང་འཛིན་རྟེན་ཅིང་འབྲེལ་འབྱུང་གི། བདེན་པའི་མཐུ་ལས་
བདག་ཅག་འཁོར་བཅས་ལ། །སྔ་དགྲ་ལག་བརྡར་ཕྱི་དགྲ་ཡིད་ལ་སེམས། ་ད་ལྟ་གནོད་ཅིང་འཚེ་བའི་དགྲ་དང་བགེགས། །དམིགས་ཡུལ་གཟུགས་ལིང་བཀོད་པ་འདི་
རྣམས་ཀྱི། །རྣམ་ཤེས་བླ་ཚེ་སྲོག་དང་བཅས་པ་རྣམས། །འབྱུང་བའི་རྟེན་དང་ལྷ་དང་སྲུང་མའི་སྐྱབས། །གང་ན་གནས་ཀྱང་ལིང་ག་འདི་ཉིད་ལ། ཁུག་ཅིག་བཛྲ་ཨཾ་ཀུ་
ཤ་ཡ་ཛཿ སྐེ་ནས་ཆིངས་ཤིག་བཛྲ་པཱ་ཤ་ཧཱུཾ། །ཡན་ལག་སྡོམས་ཤིག་བཛྲ་སྦོ་ཊ་བཾ། །མྱོས་པར་གྱིས་ཤིག་བཛྲ་གཎྚ་ཧོཿ ཕྱེ་ཞིག་བཛྲ་པྲ་བེ་ཤ་ཡ་ཕཊ། །དབྱེར་མེད་

སྟིམས་ཤིག་ཨ་བེ་ཤ་ཡ་ཨཿ ཞེས་པའི་བདེན་བརྡར་ལན་བདུན་ཉེར་གཅིག་བརྒྱ་རྩ་སོགས་སྐབས་བསྟུན་བྱས་ལ། དགྲ་བོའི་ཚེ་སྲོག་གཟུགས་ཡིད་འགུགས་པའི་དམིགས་པ་
དང་སྔགས་ནི། ཛཿ བདག་དང་མདུན་བསྐྱེད་གཉིས་ཀའི་ཐུགས་ཀ་ནས། །སྦྲུལ་བ་ཡང་སྤྲུལ་དཔག་ཏུ་མེད་འཕྲོས་པས། །གཟུགས་བརྙན་བྲིས་ཤིང་མིང་བྱང་བཏབ་པ་ཡི།
དམིགས་པའི་དམ་ཉམས་དགྲ་བོའི་རྣམ་ཤེས་ནི། །སྲིད་རྩེ་མན་ཆད་མནར་མེད་ཡན་ཆད་ཀྱི། །གར་ཡོད་གར་གནས་ས་ནས་དབང་མེད་དུ། །འགུག་བྱེད་ལྕགས་ཀྱུས་སྙིང་གི་
གནས་ནས་བཟུང༌། །འཆིང་བྱེད་ཞགས་པས་སྐེ་ནས་བཏབ་སྟེ་ཁྲིད། །ལས་ཀྱི་རླུང་དམར་དྲག་པོས་རྒྱབ་ནས་དེད། །འཇིགས་པའི་མུན་པ་ནག་པོས་མདུན་ནས་བསུས། །
ལས་བྱེད་ཕོ་ཉས་ཧབ་སྒྲ་དི་རི་རི། ། སྣ་ཚོགས་མཚོན་ཆས་བརྡེག་ཅིང་བརྡུངས་བཞིན་དུ། །ཀུ་ཅོ་ངུ་འབོད་དི་རི་ཁྲིད་ནས་ཀྱང༌། །ཕོ་རྣམས་གཡས་དང་མོ་རྣམས་གཡོན་དུ་

༄༅། །བསྐོར། །བདག་མདུན་འབྲུབ་ཁུང་མཐར་སླེབ་འཁོར་རྣམས་ཀྱིས། །ཀླད་ལ་བསྐོར་ཞིང་ལྕགས་བསྲེགས་ས་གཞིར་བརྡབས། །ཁོ་ཡི་ཁོང་བའི་ནང་གི་ཚེ་དང་
བཅུད། །ཐམས་ཅད་ཡར་ཕྱུངས་བདག་ལ་ཚུར་ཐིམ་པས། །རང་གི་དངོས་གྲུབ་གསོས་གྱུར་བཀྲག་མདངས་རྒྱས། །དགྲ་བོ་བཅུད་བྲལ་སྐྱེ་སྟོང་བཞིན་གྱུར་བ། །འགོ་
བའི་ལྷ་ལྔ་སྐྱོབ་བྱེད་དང་བྲལ་བས། །ལུས་རིང་ནག་པོར་སྐེམ་སྐེམ་སོང་པ་ནི། །རྣམ་ཤེས་མར་མེ་འཆི་ཁའི་འོད་ཙམ་དང༌། །བཅས་ཏེ་འབྲུབ་ཁུང་ནང་གི་ལིངྒར་ཐིམ།
སྒྲུབ་སྔགས་ཀྱི་ཤམ་བུར། རྣཛཿ ཏྲིབཾ་རིལ་ཛཿ ཨ་ཀཪྵ་ཡ་ཛཿ གརྦ་ནི་ཛཿ ཨ་བེ་ཤ་ཡ་ཛཿ ཞེས་བསྟིམ་ཞིང༌། སྲོག་འགུག་པ།( རཱུ་པ་སྐན་ཏ་ཨ་ཀརྴ་ཡ་ཧཱུྃ་ཛཿ ཛཿ །ཚེ་འགུག་པ།(ཨཱ་
ཡུར་ཛྙཱནཨ་ག་ན་ཡ་ཧཱུྃཛཿ ཛཿ༔ཡིད་འགུག་པ།)ནྜི་ཡཾ་ནི་ཨ་གརྴ་ཡ་ཧཱུང་ཛཿ ཛ༔)གཟུགས་འགུགས་པ། རཱུ་པ་སྐན་ཏ་ཨ་ཀཪྵ་ཡ་ཧཱུཾ་ཛཿ ཛཿ ཞེས་པ་རྣམས་བཟླ། བླ་འགུགས་པའི་ཕྱིར་

དུ་བསྐུལ་བ་ནི། དར་ནག་གི་གཡབ་མོ་དང་བཅས། ཧཱུཾ། བྷྱོཿ ད་ནི་བསྒྲལ་བའི་ཐུགས་དམ་དུས་ལ་བབཿ ད་ལྟ་ནམ་གྱི་སྲོད་ལ་བབ་དུས་འདིརཿ ཆོམ་རྐུན་ལས་ལ་འགྱེད་
པའི་དུས་ཡིན་པསཿ དམ་ཉམས་དགྲ་བོའི་བླ་ཚེ་འཁྱམ་པའི་དུས༔ དམ་ཉམས་དགྲ་བོའི་བླ་འཁྱམས་ཁུག་ལ་ཤོག བྷྱོཿ༔ ད་ལྟ་ནམ་གྱི་གུང་ལ་བབ་དུས་འདིར༔ སེམས་
མེད་འབྱུང་བ་ཆུ་ཡང་གཉིད་ལོག་གི །དགྲ་བོ་ལས་ངན་སྡིག་ཅན་གཉིས་ལོག་གི བླ་ཚེ་འཁྱམ་པོ་ད་ལྟ་འཁྲིད་ལ་ཤོགཿ བྷྱོཿ ད་ལྟ་ནམ་གྱི་ཐོ་རེངས་བབ་དུས་འདིརཿ དགྲ་
བོའི་བླ་ཚེ་འཕྱོ་ཞིང་འཕྲོ་བའི་དུས༔ དམ་ཉམས་འགྲ་བོའི་བླ་ཚེ་འཕྱོ་བའི་དུསཿ ལས་ངན་བླ་འཁྱམས་མྱུར་དུ་ཁྲིད་ལ་ཤོགཿ བྷྱོཿ ད་ལྟ་ནམ་ལངས་ཉི་མ་ཤར་དུས་
འདིརཿ མི་ཕྱུགས་ཐམས་ཅད་ལས་ལ་གྲམ་པའི་དུས༔ དགྲ་བོའི་བླ་ཚེ་སྒོ་རུ་ཐོན་པའི་དུས༔ བླ་འཁྱམ་ལས་ངན་མྱུར་དུ་ཁྲིད་ལ་ཤོག༔ བྷྱོཿ ད་ལྟ་ཉི་མའི་གུང་ལ་བབ་དུས་

༄༅། །འདིརཿ དགྲ་ཀུན་རྣམ་ཤེས་བྱིང་ཞིང་མྱོས་པའི་དུས༔ དགྲ་བོའི་བླ་ཚེ་འཐོམ་ཞིང་འཁྱམ་པའི་དུསཿ བླ་འཁྱམས་ལས་ངན་མྱུར་དུ་ཁྲིད་ལ་ཤོགཿ བྷྱོཿ ད་ལྟ་ཉི་
ནུབ་གྲིབ་སོ་ཕོག་པའི་དུསཿ སྙིང་མི་དགའ་ཞིང་ཤེས་པ་འཕྱོ་བའི་དུས༔ དགྲ་བོའི་བླ་ཚེ་རྣམ་ཤེས་འཕྱོ་བའི་དུས༔ བླ་འཁྱམས་ལས་ངན་མྱུར་ཏུ་ཁྲིད་ལ་ཤོགཿ བྷྱོཿ བླ་
འཁྱམས་ལས་ངན་འཕྱོ་པའི་དུས་དྲུག་ལཿ བླ་གཤེད་ཕོ་ཉ་ཁྱེད་རྣམས་མྱུར་དུ་རྒྱུགཿ མགོན་མེད་བྱེའུ་ཕྲུག་སྐྱ་ཁྲས་ཟིན་པ་ལྟརཿ རང་དབང་མེད་པར་མྱུར་དུ་ཁུག་ལ་ان
ཤོགཿ དགྲ་བོའི་བླ་འཁྱམས་མི་རུ་རྫུ་བ་ནཿ ཕོ་ཉ་གནོད་སྦྱིན་སྲིན་པོར་སྐུ་སྤྲུལ་ལཿ རང་དབང་མེད་པར་མྱུར་དུ་ཁུག་ལ་ཤོག དགྲ་བོའི་བླ་འཁྱམས་ཤ་བར་རྫུ་བ་ནཿ
ཕོ་ཉ་གསེར་གྱི་སྟག་མོར་སྐུ་སྤྲུལ་ལ༔ རང་དབང་མེད་པར་མྱུར་དུ་ཁུག་ལ་ཤོགཿ དགྲ་པོའི་བླ་འཁྱམས་དགོ་བར་རྫུ་བ་ན༔ ཕོ་ཉ་ལྕགས་དོམ་ནག་པོར་སྐུ་སྤྲུལ་ལཿ རང་

དབང་མེད་པར་མྱུར་དུ་ཁུག་ལ་ཤོགཿ དགྲ་བོའི་བླ་འཁྱམས་ལུག་ཏུ་རྫུ་བ་ནཿ ཕོ་ཉ་ལྕགས་ཀྱི་སྤྱང་མོར་སྐུ་སྤྲུལ་ལ༔ རང་དབང་མེད་པར་མྱུར་དུ་ཁུག་ལ་ཤོགཿ དགྲ་བོའི་བླ་
འཁྱམས་ར་རུ་རྫུ་བ་ནཿ ཕོ་ཉ་པྱུརུའི་ཁྱི་མོར་སྐུ་སྤྲུལ་ལཿ རང་དབང་མེད་པར་མྱུར་དུ་ཁུག་ལ་ཤོགཿ དགྲ་བོའི་བླ་འཁྱམས་བྱ་རུ་རྫུ་བ་ནཿ ཕོ་ཉ་བྱ་རྒྱལ་ཁྱུང་དུ་སྐུ་སྤྲུལ་ལཿ རང་
དབང་མེད་པར་མྱུར་དུ་ཁུག་ལ་ཤོགཿ དགྲ་བོའི་བླ་འཁྱམས་གླ་བར་རྫུ་བ་ནཿ ཕོ་ཉ་གསེར་གྱི་འཕར་བར་སྐུ་སྤྲུལ་ལཿ ་རང་དབང་མེད་པར་མྱུར་དུ་ཁུག་ལ་ཤོགཿ དགྲ་བོའི་བླ་6
འཁྱམས་བོང་བུར་རྫུ་བ་ན༔ ཕོ་ཉ་ཟངས་ཀྱི་དྲེད་མོར་སྐུ་སྤྲུལ་ལ༔ རང་དབང་མེད་པར་མྱུར་དུ་ཁུག་ལ་ཤོག༔ བྷྱོཿ དམ་ཉམས་དགྲ་བོའི་བླ་རྟགས་བརྒྱད་པོ་ལ༔ ཕོ་ཉ་བརྒྱད་
ཀྱིས་གཉེན་པོར་སྐུ་སྤྲུལ་ལཿ འབྲུབ་ཁུང་འཁོར་བའི་བཙོན་ཁང་འདི་ནང་དུཿདམ་ཉམས་ལིང་གའི་སྟེང་དུ་བླ་སྲོག་ཁུགཿ བླ་སྲོག་གསུམ་ལ་དྲག་པོའི་ཕུར་བུས་ཐོབཿ ཕུར་མཚོན་

༄༅། །དཔལ་གྱིས་ལུས་སེམས་ཕྱེ་མར་ཐོང དགྲ་བོའི་བླ་སྲོག་སྟེང་དུ་མཱ་ར་ཡཿ སྲོག་རྩ་དམར་པོ་རྦད་ཀྱིས་ཆོད་ལ་ཤོགཿ བླ་འཁྱམས་ལས་ངན་སྟེང་དུ་མཱ་ར་ཡཿ ར་
དང་ལུག་དང་བོང་བུ་རྣམ་པ་གསུམཿ བླ་རྟགས་ཡིན་པས་མྱུར་དུ་ཁྱེར་ལ་ཤོགཿ སོ་དང་སེན་མོ་པགས་པ་རྣམ་པ་གསུམཿ ཕྱི་རྟགས་ཡིན་གྱི་ད་ལྟ་ཁྱེར་ལ་ཤོགཿ རྣ་བ་
m ལྕེ་དང་མིག་དང་གསུམ་པོ་ནིཿ དབང་བོ་ཡིན་པས་མྱུར་དུ་ཁྱེར་ལ་ཤོགཿ གློ་བ་སྙིང་དང་མཆིན་པ་གསུམ་པོ་ནི༔ དོན་སྙིང་ཡིན་གྱི་མྱུར་དུ་ཁྱེར་ལ་ཤོག །མཉེ་མ་རྒྱུ་མ་
མཁལ་མ་གསུམ་པོ་ནི༔ ནང་ཁྲོལ་ཡིན་གྱི་མྱུར་དུ་ཁྱེར་ལ་ཤོགཿ ཤ་ཁྲག་བརྒྱན་པའི་གཏོར་མ་འདི་བཞེས་ལ བཅོལ་པའི་འཕྲིན་ལས་ད་ལྟ་འགྲུབ་བར་མཛོདཿ བསྡུ་ན་
གཟུངས་འགུགས་པའི་འཕྲོ་ལ། བྷྱོཿ བླ་འགུགས་སྤྲུལ་བ་གནོད་སྦྱིན་གསེར་གྱི་སྟག ལྕགས་ཀྱི་དོམ་སྤྱང་བྱུ་རུའི་ཁྱི་མོ་དང ཁྱུང་ཆེན་གསེར་གྱི་འཕར་པ་ཟངས་ཀྱི་དྲེདཿ

གང་འཚམས་གཟུགས་སུ་གྲུབ་པ་ཁྱོད་རྣམས་ཀྱིས༔ བླ་ཚེ་འཁྱམ་པོ་འཕྱོ་བའི་དུས་དྲུག་ལཿ བླ་རྟགས་མི་དང་ཤ་བ་དགོ་བ་ལུགཿ ར་ཁྱི་བྱ་དང་གླ་བ་བོང་བུ་སོགསཿ གང་དུ་
རྫུས་ཀྱང་ད་ལྟ་ཉིད་དུ་ཁུགཿ རྒྱས་བསྡུས་གང་བྱེད་ཀྱང་། དེ་ནས་སྒྲུབ་སྔགས་ཀྱི་མཇུག་ཏུ། དགྲ་བོའི་བླ་ཤ་རེ་མ་ཏི། འགྲིམ་འགྲིམ། ཤ་མ་རུ་ཏི་ཐུལ་ཐུལ་མྱོགས་མྱོགས། ཡེད་ཡེད།
ཤ་མ་རུ་ཏི། ཁུག་ལིང་། མྱོགས་ལིང༌། ཤ་ལིང་། ཐོུ་ཙ་མུ ཉྫི་བྷོ་ཛཿ ཞེས་བླ་འགུགས་ཀྱི་སྔགས་ནན་ཏན་བསྐྱེད་ལ་བཟླའོ། །ལྷ་དབྱེའི་སྔགས་ཀྱི་མཇུག་ཏུ་དབྱེ་སྔགས་བཟླ་འདོད་ན། མ་མ་རྟག་རཀྵ་x
མཱ་ར་ཡ་ཕྱེ་ཕྱེ་རྣི་ཏྲི་དེ་ཝ་སརྦ་ཨུ་ཙ་ར་ཡ་ཕཊ། ཅེས་པ་ཙམ་མམ་སྒྲུབ་སྔགས་ཀྱི་མཐར། མ་མ་ཏྲིག་མཱར་ཡ་ཕྱེ་ཕྱེ་རྟག་རཀྵ་རུ་དྲ་མཱ་ར་ཡ་དགྲ་བོ་ལྷ་སྲུང་དང་བཅས་པ་ཕྱེ་ཕྱེ་དཀྲུགས་
དཀྲུགས། གཏོར་གཏོར། ཡེད་ཡེད། ཞེས་བཟླས་ཤིང་དབྱེ་རྫས་ཀྱིས་བདུག་བྱ་འུག་གི་སྒྲོས་བྱས་སོ། ། ༧ ཞེས་པ་འདི་ཡང་དགྲ་བགེགས་སྒྲོལ་བའི་གདབ་ལས་ཀྱི་ཆོ་ག་མཚོན་ཆའི་འཁོར་ལོ་ལས་ལོགས་སུ་

བཀོད་པའོ། ། མངྒ་ལཾ། །

༄༅། །སྨོན་ལམ་ནི། བསླུ་མེད་སྐྱབས་མཆོག་བླ་མ་ཡི་དམ་དང༌། །ཆོས་སྲུང་དམ་ཅན་རྒྱ་མཚོའི་ཚོགས་རྣམས་ཀྱིས། །ཐུགས་རྗེ་བྱིན་བརླབས་ནུས་པའི་དཔུང་བསྐྱེད་
ནས། །བདེན་ཚིག་སྨོན་ལམ་འགྲུབ་པའི་གྲོགས་མཛོད་ཅིག །འདི་ལྟར་འབད་པའི་རྣམ་དཀར་དགེ་བའི་མཐུས། །བདག་སོགས་དེང་ནས་ཚེ་རབས་ཐམས་ཅད་དུ། །རྣམ་
དག་དལ་འབྱོར་ཚང་བའི་རྟེན་ཐོབ་སྟེ། །དྲི་མེད་རྒྱལ་བའི་བསྟན་དང་མཇལ་བར་ཤོག །མ་ནོར་ལམ་བཟང་སྟོན་པའི་བཤེས་གཉེན་གྱིས། །མཉེས་བཞིན་རྗེས་སུ་བཟུང་
སྟེ་ཐུན་མོང་ལམ། །ངེས་འབྱུང་བྱང་སེམས་ཡང་དག་ལྟ་བ་སོགས། །འཁྲུལ་མེད་རྒྱུད་ལ་མྱུར་དུ་སྐྱེ་བར་ཤོག ། འགྲོ་ཀུན་དོན་དུ་སངས་རྒྱས་ཐོབ་ཕྱིར་དུ། །ཆེས་
ཆེར་རིངས་ནས་གསང་ཆེན་ཐེག་པའི་སྒོར། །བདེ་བླག་འཇུག་བྱེད་རྣམ་དག་དབང་གི་ཆུས། །དྲི་མ་འཁྲུད་ཅིང་།རང་རྒྱུད་སྨིན་པར་ཤོག།འཇིགས་གསང་བདེ་དགྱེས་ལ་

སོགས་ཡི་དམ་གྱི། །བསྐྱེད་རིམ་ཟབ་མོ་ཐུན་བཞིར་བསྒོམས་པ་ཡིས། །སྐྱེ་འཆི་བར་དོའི་ཐ་མལ་སྣང་ཞེན་ཀུན། །ལམ་གྱི་སྐུ་གསུམ་ངོ་བོ་འཆར་བར་ཤོག ། ང་རྒྱལ་གསལ་
སྣང་རྫོགས་པའིཏིང་འཛིན་གྱིས། །བཀའ་སྡོད་ཆོས་སྲུང་རྒྱ་མཚོ་བྲན་དུ་འཁོལ། །ཁྱད་བར་མཁའ་འགྲོའི་གཙོ་མོ་སེང་གདོང་མས། །ལས་བཞིའི་འཕྲིན་ལས་ཐོགས་མེད་སྒྲུབ་
པར་ཤོག །དབེན་གསུམ་སྒྱུ་ལུས་འོད་གསལ་ཟུང་འཇུག་སོགས། །སྙིགས་དུས་ཚེ་ཐུང་གཅིག་ལ་མངོན་གྱུར་ནས། །ཟུང་འཇུག་རྒྱལ་བའི་གོ་འཕང་དམ་པ་དེར། །འགྲོ་བ་མ་
ལུས་བདེ་བླག་འགོད་པར་ཤོག ། ཤིས་བརྗོད་ནི། དཔལ་ལྡན་རིགས་བརྒྱའི་ཁྱབ་བདག་རྡོ་རྗེ་འཆང༌། །བཤེས་གཉེན་གཟུགས་ཀྱི་རྣམ་རོལ་དྲིན་ཅན་རྗེ། །དངོས་དང་བརྒྱུད་པའི་
བླ་མ་དེ་དག་གིས། །བྱིན་བརླབས་སྙིང་ལ་འཇུག་པའི་བཀྲ་ཤིས་ཤོག །བདེ་ཆེན་ཆོས་སྐུའི་ངོ་བོར་སངས་རྒྱས་ཀྱང་། །གང་འདུལ་གདུལ་བྱའི་བློ་དང་འཚམས་པའི་སྐུ། །སྟོན་

༄༅། །མཛད་ཡི་དམ་ཞི་ཁྲོའི་ཚོགས་རྣམས་ཀྱིས། །མཆོག་ཐུན་དངོས་གྲུབ་སྩོལ་བའི་བཀྲ་ཤིས་ཤོག །བླ་མ་ཡི་དམ་ཐུགས་རྗེའི་རྣམ་འཕྲུལ་ལས། །བཀའ་སྡོད་ཆོས་
སྲུང་རྣམ་འགྱུར་མཐའ་ཡས་པས། །བདག་ཅག་སྒྲུབ་པ་པོ་ཡི་རྗེས་འབྲངས་ནས། །གང་བཅོལ་ལས་ཀུན་བསྒྲུབ་པའི་བཀྲ་ཤིས་ཤོག །དེ་ཡི་མཐུ་ལས་ཕྱོགས་དུས་ཐམས་
ཅད་དུ། །གངས་ཅན་ཤིང་རྟ་ཆེན་པོ་ཙོང་ཁ་བའི། །མདོ་སྔགས་བཤད་སྒྲུབ་དར་ཞིང་རྒྱས་པ་དང༌། །བསྟན་འཛིན་མངའ་ཐང་རྒྱས་པའི་བཀྲ་ཤིས་ཤོག །མདོར་ན་དཔལ་༤
ལྡན་རྡོ་རྗེ་མཁའ་འགྲོ་མ། །མཁའ་འགྲོ་ཀུན་གྱི་འཁོར་ལོས་བསྒྱུར་བ་དེས། །འགྲོ་ཀུན་མི་འདོད་བགེགས་ཚོགས་ཉེར་ཞི་ནས། །བདེ་སྐྱིད་དཔལ་ལ་རོལ་བའི་བཀྲ་ཤིས་
ཤོག ། ། །

༄༅། །དཔལ་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་གཙོ་འཁོར་པ།སུམ་གྱི་བདག་མདུན་བསྐང་བཤགས་བསྟོད་
བསྐུལ་བསྒྲལ་ལས་གཏོར་བཟློག་དང་བཅས་པའི་རྣམ་བཞག་མཁའ་འགྲོའི་དགོངས་རྒྱན་ཞེས་བྱ་བ་བཞུགས་སོ། །

༄ ༅། །བླ་མ་དང་མཁའ་འགྲོ་མ་སེང་གེའི་གདོང་བ་ཅན་ལ་ཕྱག་འཚལ་ལོ། །སྒྲིབ་བྲལ་བདེ་ཆེན་ལྷན་སྐྱེས་མཛེས་མ་ནི། །མི་སྡུག་དྲག་མོའི་གཟུགས་ཀྱི་
རྣམ་རོལ་ཏེ། །དགྲ་བགེགས་གཤེད་མ་མ་ལུས་འཇོམས་མཛད་མ། །སེང་གེའི་གདོང་ཅན་མཁའ་འགྲོའི་དབང་མོར་འདུད། །མཐུ་བྱད་ངན་སྔགས་སྦྱོར་བ་
བཟློག་པའི་སླད། །མཁའ་འགྲོའི་ལས་རིམ་ཇི་ལྟར་བྱ་བའི་ཚུལ། །དམ་པའི་ཞལ་ལུང་ཇི་བཞིན་འབྲི་བ་ལ། །གནས་གསུམ་མཁའ་འགྲོའི་ཚོགས་ཀྱིས་བཟོད་
པར་མཛོད། །དེ་ལ་འདིར་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་སྒྲུབ་པར་འདོད་པས། མཚན་ཉིད་དང་ལྡན་པའི་གནས་སུ་བྲིས་འབུར་གྱི་སྐུ་ཅི་རིགས་བཀྲམ། མཆོད་གཏོར་དམ་རྫས་སྤྱན་
གཟིགས་རྣམས་ཚོགས་པར་བྱས་ཏེ། སྐྱབས་འགྲོ་སེམས་བསྐྱེད་སྤྱི་འགྲོ་ལྟར་བྱས་ལ། རང་ཉིད་སྐད་ཅིག་གིས་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་ཞལ་གཅིག་ཕྱག་

༄༅། །གཉིས་ཀྱིས་གྲི་གུག་དང་ཐོད་པ་འཛིན་པའི་སྐུར་བཞེངས་པར་གྱུར། བགེགས་བསྐྲད་པ་ནི། གཏོར་མ་གཅིག་ལ་ཆུས་བྲན་ཏེ། ཨོཾ་ཨཱཿ ཧཱུཾ། ལན་གསུམ་གྱིས་བྱིན་གྱིས་
བརླབས་ལ། ཨོཾ་སརྦ་བིགྷན་ནམཿསརྦ་ཏ་ཐཱ་ག་ཏ་བྷྱོཿ་བི་ཤྭ་མུ་ཁེ་བྷྱ སོགས་ལན་གསུམ་གྱིས་བསྔོས་ལ། ཧཱུཾ་བཀའ་གསང་རྨད་བྱུང་དཀྱིལ་འཁོར་འདིར། །གསང་བའི་
དམ་ཅན་སོ་སོ་དང༌། །འདུ་བའི་ལྷ་རྣམས་མ་གཏོགས་པའི། །བགེགས་དང་ལོག་འདྲེན་འབྱུང་བོའི་ཚོགས། །མཆོད་སྦྱིན་གཏོར་མས་ཚིམས་གྱིས་ལ། །འདི་
རུ་མ་འདུག་གཞན་དུ་སོང་། །ཅི་སྟེ་མི་འགྲོ་འདུག་གྱུར་ན། །སེང་གདོང་དྲག་མོར་ཁྲོས་ནས་ནི། །ཁྱེད་ཅག་ལུས་ངག་ཡིད་གསུམ་རྣམས། །རྡུལ་ཕྲན་བཞིན་དུ་
བརླག་པར་འགྱུར། །དེ་བས་རང་རང་གནས་སུ་དེངས། །ཨོཾ་སརྦ་བིགྷན་གཙྪ། རོལ་མོ་དང་བཅས་ཏེ་ཨ་ཀ་ས་མ་སོགས་རྩ་སྔགས་བརྗོད་ཅིང་བགེགས་བསྐྲད། མཚམས་བཅད་

པ་ནི། ཧཱུཾ་ང་ནི་སེང་གདོང་དྲག་མོ་སྟེ། །སྐུ་གསུང་ཐུགས་ཀྱི་ཆོ་འཕྲུལ་ལས། །ཡེ་ཤེས་ཁྲོ་མོས་ནམ་མཁའ་གང༌། །དམ་ཚིག་མཁའ་འགྲོས་བར་སྣང་གང༌། །ལས་བྱེད་མཁའ་
འགྲོས་ས་གཞི་གང༌། །ཕྱོགས་མཚམས་རྡོ་རྗེའི་རྭ་གུར་བརྩེགས། །མེ་རླུང་འཚུབ་མས་སྣང་སྲིད་འགེངས། །བགེགས་རིགས་འཇུག་པའི་སྐབས་མེད་དོ། །ཞེས་རོལ་མོའི་སྒྲ་དང་
བཅས་རྩ་སྔགས་ཀྱི་མཇུག་ཏུ། ཨོཾ་བཛྲ་རཀྵ་རཀྵཧཱུཾ་ཕཊ། ནང་úད་བྱིན་གྱིས་བརླབ་པ་ནི། ཨ་མྲྀ་ཏས་བསངས། སྭ་དྷཱ་ཝས་སྦྱངས། སྟོང་བ་ཉིད་དུ་གྱུར། སྟོང་བའི་ངང་ལས་ཡཾ་ལས་རླུང་།
རཾ་ལས་མེ། ཨཱཿ ལས་མི་མགོའི་སྒྱེད་པུ་གསུམ་གྱི་སྟེང་དུ། ཨ་ལས་བྱུང་བའི་ཐོད་པ་ཕྱི་དཀར་ལ་ནང་དམར་བ་ཡངས་ཤིང་རྒྱ་ཆེ་བའི་ནང་དུ་ཧཱུཾ་ཨཾ་ཛྫིཾ་ཁཾ་ཧཱུཾ་རྣམས་དང༌། ལཾ་
མཾ་པཾ་ཏཾ་བཾ་རྣམས་ལས་ཤ་ལྔ་བདུད་རྩི་ལྔ། སླར་ཡང་ཡི་གེ་དེ་དག་གིས་མཚན་པའི་སྟེང་དུ་ཨོཾ་ཨཱཿ ཧཱུྃ་གི་ཡི་གེ་གསུམ་སྟེང་ནས་སྟེང་དུ་བརྩེགས་པར་གྱུར། རང་གི་ཐུགས་ཀའི་

༅། །ཧཱུཾ་ལས་འོད་འཕྲོས་པས། རླུང་གཡོས་མེ་སྦར། ཐོད་པའི་ནང་གི་རྫས་རྣམས་ཞུ་ཞིང་ཁོལ་བའི་ནང་དུ་རྡོ་རྗེ་གསུམ་རིམ་གྱིས་ཞུ་ཞིང་ཐིམ་པས་ཁ་དོག་དྲི་ནུས་
ཀྱི་སྐྱོན་སྦྱངས་ཤིང་། ཟག་པ་མེད་པའི་ཡེ་ཤེས་ཀྱི་བདུད་རྩིར་གྱུར་པས་མང་བོར་སྤར་ཞིང་སྤེལ་པར་གྱུར། ཨོཾ་ཨཱཿ ཧཱུཾ། ལན་གསུམ་བརྗོད། མཆོད་པ་བྱིན་གྱིས་བརླབས་པ་ནི་
ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཨ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་Ú
བསིལ། མེ་ཏོག བདུག་སྤོས། མར་མེ། དྲི། ཞལ་ཟས། རོལ་མོ་རྣམས་རང་བཞིན་བདེ་སྟོང་། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་
པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨཿགྷཾ་ཨཱཿ ཧཱུཾ། ཨོཾ་པཱདྱ་ཨཱཿ ཧཱུཾ། ཨོཾ་བཛྲ་པུཥྤ་ཨཱཿ ཧཱྃ། ཨོྃ་བཛྲ་དྷུ་བེ་ཨཱཿ ཧཱུཾ། ཨོཾ་བཛྲ་ཨ་ལོ་ཀེ་ཨཱཿ ཧཱུཾ།

ཨོྃ་བཛྲ་གརྦྷེ་ཨཱཿ ཧཱུྃ། ཨོྃ་བཛྲ་ནཻ་ཝིདྱཱ་ཨཱཿ ཧཱུཾ། ཨོཾ་བཛྲ་ཤཔྟ་ཨཱཿ ཧཱུྃ། ཞེས་བརྗོད། ཚོགས་ཞིང་ནི། རང་ཉིད་ཡེ་ཤེས་ཀྱི་མཁའ་འགྲོ་མར་གསལ་བའི་ཐུགས་ཀར་ཉི་མའི་དཀྱིལ་འཁོར་
ལ་གནས་པའི་ཧཱུཾ་གི་འོད་ཟེར་གྱིས་སངས་རྒྱས་དང་བྱང་ཆུབ་སེམས་དཔའི་ཚོགས་དཔག་ཏུ་མེད་པས་བསྐོར་བའི་བླ་མ་དང་གཉིས་སུ་མེད་པའི་ཡེ་ཤེས་ཀྱི་མཁའ་འགྲོ་མ་མདུན་
གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་ཁར་ཐིམ། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་
པད་ལ་འདུད། །བདེ་ཆེན་ལྷ་ཡི་ལམ་ལས་འོངས། །རྣམ་པ་ཀུན་གྱི་མཆོག་ལྡན་པ། །དངོས་གྲུབ་ཀུན་གྱི་གཏེར་གྱུར་པའི། །ཡེ་ཤེས་མཁའ་འགྲོ་ལ་ཕྱག་འཚལ། །ཅེས་ཕྱག་
འཚལ་ནས། ཨོྃ་བཛྲ་གུ་རུ་ཛྙཱ་ན་ཌཱ་ཀི་ནཱི་ས་པ་རི་ཝཱ་ར་ཨགྷཾ་པྲ་ཏིཙྪ་ཧཱུཾ་སྭཱ་ཧཱ། དེ་བཞིན་དུ། ཤཔྟའི་བར་གྱིས་མཆོད། སྡིག་པ་རྣམས་ནི་བཤགས་པར་བྱ། །སྐྱེས་ཤིང་བྱུང་བ་རྣམས་ནི་

༄༅། །བསལ། །མི་བྱེད་བར་ཡང་སྤྱན་སྔར་བརྗོད། །དེ་བཞིན་བསོད་ནམས་རྗེས་ཡི་རང༌། །བདག་གིས་བདེ་འགྲོར་ཡོངས་སུ་བསྔོ། །དཀོན་མཆོག་གསུམ་ལ་
སྐྱབས་སུ་འགྲོ། །སེམས་ཅན་ཐམས་ཅད་བདག་གིས་དགྲོལ། །བྱང་ཆུབ་གནས་ལ་དགོད་པར་བགྱི། །བྱང་ཆུབ་སེམས་ནི་ཡང་དག་བསྐྱེད། །ཡོན་ཏན་རྒྱ་མཚོ་ཁྱེད་
རྣམས་ལ། །བདག་གིས་ལུས་ནི་དབུལ་བར་བགྱི། །ཡང་དག་རྫོགས་པའི་སངས་རྒྱས་དང་། །དེ་སྲས་ལམ་གྱུར་སྦྱིན་སོགས་ཚུལ། །སྐུ་གསུམ་ཡེ་ཤེས་ཐོབ་བྱའི་ཕྱིར། །
རབ་ཏུ་དང་བས་བསྟེན་པར་བགྱི། །སེམས་ཅད་ཐམས་ཅད་བདེ་བ་དང་ལྡན་པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་བྲལ་བར་གྱུར་ཅིག སེམས་ཅན་
ཐམས་ཅད་བདེ་བ་དང་མི་འབྲལ་བར་གྱུར་ཅིག སེམས་ཅན་ཐམས་ཅད་འཇིག་རྟེན་གྱི་ཆོས་བརྒྱད་དང་གཟུང་འཛིན་གྱི་རྣམ་རྟོག་གིས་མི་བསྐྱོད་པའི་བཏང་སྙོམས་ལ་

གནས་པར་བྱའོ།།ཨོཾ་སྭ་བྷཱ་ཝ་ཤུདྡྷ སརྦ་དྷརྨཱ སྭ་བྷཱ་ཝ་ཤུད་དྷོ྅་ཧཾ། ༀཤཱུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཱཏྨཀོ྅་ཧཾ། རང་དང་ཚོགས་ཞིང་གི་ལྷ་དང་དེ་དག་ལས་གཞན་པའི་ཆོས་
ཐམས་ཅད་བརྟེན་ནས་བཏགས་པ་ཡིན་པའི་ཕྱིར། །རྟག་ཆད་ལ་སོགས་པའི་མཐའ་བཞི་དང་བྲལ་བ་བདག་མེད་པའི་རང་བཞིན་སྟོང་བ་ཉིད་དུ་གྱུར། སྟོང་བའི་ངང་ལས་བཾ་ལས་
སྣ་ཚོགས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་∞
འཕྲོས་པས་རྡོ་རྗེའི་རྭ་བ། སྟེང་དུ་འཕྲོས་པས་རྡོ་རྗེའི་གུར་གུར་གྱི་འོག་རྭ་བའི་སྟེང་དུ་རྡོ་རྗེའི་བླ་བྲེ། ཐམས་ཅད་ཀྱང་རྡོ་རྗེ་འབར་བའི་རང་བཞིན། བར་མཚམས་མེད་པར་དུམ་
བུ་གཅིག་ཏུ་གྱུར་པའི་ཕྱི་རོལ་ཏུ་བསྐལ་བ་འཇིགས་པའི་དུས་ཀྱི་མེ་ལྟ་བུ་ཁ་དོག་སྣ་ལྔའི་མེ་དཔུང་ཕྱོགས་བཅུར་འཕྲོ་བར་གྱུར། རྭ་བའི་དབུས་སུ་ཨེ་ལས་ཆོས་འབྱུང་གྲུ་གསུམ་

༄༅། །མཐིང་ནག་ཡངས་ཤིང་རྒྱ་ཆེ་བ་ཁྲག་ཞག་གི་རྒྱ་མཚོ་ཆེན་པོས་ཡོངས་སུ་གང་བའི་དབུས་སུ་སྣ་ཚོགས་པདྨ་ཉི་མ་མི་རོའི་གདན་གྱི་སྟེང་དུ་རང་སེམས་ཧཱུཾ་
ཡིག་མཐིང་ནག དེ་ལས་འོད་ཟེར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། རྒྱལ་བ་སྲས་དང་བཅས་པའི་བྱིན་རླབས་ནུས་མཐུ་ཐམས་ཅད་
༣ བསྡུས་ཏེ་ཧཱུཾ་ཡིག་ལ་ཐིམ། དེ་ཡོངས་སུ་གྱུར་པ་ལས་རང་ཉིད་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན། གཡས་སུ་ཡེ་ཤེས་ཀྱི་མཁའ་འགྲོ་མ་སྟག་གི་གདོང་བ་
ཅན། གཡོན་དུ་ཡེ་ཤེས་ཀྱི་མཁའ་འགྲོ་མ་དོམ་གྱི་གདོང་བ་ཅན། གསུམ་ཀའང་མགྲིན་པ་མན་ཆད་སྐུ་མདོག་སྔོན་པོ། ཞལ་གཅིག་ཕྱག་གཉིས་པ། ཞལ་གདངས་ཤིང་
ལྗགས་འདྲིལ་བ། མཆེ་བ་རྣོན་པོ་བཞི་བཞི་གཙིགས་ཤིང་སྤྱན་གསུམ་གློག་ལྟར་འཁྱུག་པ། རལ་བ་དམར་སེར་གྱེན་དུ་བརྫེས་པ། ཕྱག་གཡས་རྡོ་རྗེས་མཚན་པའི་

གྲི་གུག་ནམ་མཁའ་ལ་འཕྱར་ཞིང་། གཡོན་ཐོད་པ་ཁྲག་གིས་གང་བ་ཐུགས་ཀར་འཛིན་པའི་གྲུ་མོ་ན་ཁ་ཊཱི་ག་འཛིན་པ། མི་མགོ་སྐམ་པོ་ལྔས་དབུ་ལ་བརྒྱན་ཅིང༌། རློན་པ་ལྔ་
བཅུས་དོ་ཤལ་བྱས་པ། ཕྱག་རྒྱ་ལྔས་བརྒྱན་ཅིང༌། སྟག་གི་པགས་པའི་ཤམ་ཐབས་གསོལ་པ། གླང་ཆེན་གྱི་ཀོ་བ་རློན་པས་སྟོད་གཡོགས་པ། ཞབས་གཡས་བསྐུམས་ཤིང་
གཡོན་བརྐྱངས་པའི་གར་སྟབས་ཀྱིས་མེ་དཔུང་རབ་ཏུ་འབར་བའི་དབུས་ན་བཞུགས་པ། དེ་རྣམས་ཀྱི་སྤྱི་བོར་ཨོཾ་དཀར་བོ། མགྲིན་པར་ཨཱཿ དམར་བོ། ཐུགས་ཀར་ཧཱུཾ་སྔོན་
པོས་མཚན་པ། ཐུགས་ཀའི་ཧཱུཾ་ལས་འོད་ཟེར་འཕྲོས། མཁའ་སྤྱོད་ཀྱི་གནས་ནས་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་ལ་སངས་རྒྱས་དང་བྱང་ཆུབ་སེམས་དཔའི་
ཚོགས་ཀྱིས་བསྐོར་བ་ཨོཾ་བཛྲ་ས་མ་ཛཿ ཛཿ ཧཱུྃ་བཾ་ཧོཿ རང་ལ་གཉིས་སུ་མེད་པར་ཐིམ། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་བཅས་སྤྱན་

༄༅། །དྲངས། ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་
ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲྀ་ཡེ་ཨཱཿ ཧཱུྃཧཱུཾ། ཞེས་གསུངས་ཤིང་བུམ་པའི་ཆུས་དབང་བསྐུར། སྐུ་གང་དྲི་མ་དག ཆུའི་ལྷག་མ་ཡར་ལུད་པ་
╗ ལས་རྡོ་རྗེ་སེམས་དཔས་དབུ་བརྒྱན་པར་གྱུར། ཨོཾ་བཛྲ་ཌཱ་ཀི་ནི་སེང་ཧ་མུ་ཁ་ས་པ་རི་ཝཱ་ར་ཨ གྷཾ ་ཏཱི་ཙྪ་ཧཱུཾ་སྭཱ་ཧཱ། ཞེས་པ་ནས། ཤཔྟ་པྲཏཱི་ཙྪ་ཧཱུྃ་སྭཱ་ཧཱ། ཞེས་པས་མཆོད།
ཨོཾ་བཛྲ་ཌཱ་ཀི་ནི་སིང་ཧ་མུ་ཁ་ས་པ་རི་ཝཱ་ར་ཨོཾ་ཨཱཿ ཧཱུཾ ཞེས་ནང་མཆོད་ཕུལ། དཔལ་ལྡན་རྡོ་རྗེ་མཁའ་འགྲོ་མ། །མཁའ་འགྲོ་མ་ཡི་འཁོར་ལོས་བསྒྱུར། །ཡེ་ཤེས་ལྔ་དང་
སྐུ་གསུམ་ཉིད། །འགྲོ་བ་སྐྱོབ་ལ་ཕྱག་འཚལ་ལོ། །ཞེས་བསྟོད། རང་གཙོ་འཁོར་གསུམ་གྱི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་མཐར་ཡི་གེ་བཅུ་བཞི་

བའི་སྔགས་འཕྲེང་ཁ་དོག་ནག་པོས་གཡས་སུ་བསྐོར་བ་ལས་འོད་ཟེར་མགར་གྱི་ཚ་ཚ་ལྟ་བུ་ཚ་ཞིང་བསྲེག་པའི་རེག་བྱ་རྣོ་ངར་དང་ལྡན་པ་འཕྲོས། ལུས་ཀྱི་ནང་ཐམས་ཅད་
གང༌། ཐོག་མེད་ནས་བསགས་པའི་སྡིག་སྒྲིབ། དེའི་འབྲས་བུ་འཕྲལ་གྱི་མི་དང་མི་མ་ཡིན་གྱི་བྱད་ཁ་རྦོད་གཏོང་སོགས་ཀྱིས་བསྐྱེད་པའི་ནད་གདོན་བར་ཆད་ཐམས་ཅད་བྱ་སྒྲོ་
མེར་བསྲེགས་པ་བཞིན་དུ་གཞོབ་ཐུབ་ཀྱིས་བསྲེགས། མེ་ལྕེ་བ་སྤུའི་སྒོ་ཐམས་ཅད་ནས་འབར་ཞིང་འཁྱིལ་བའི་རྣམ་པས་ཕྱིར་འཕྲོས། སྟེང་ཚངས་པའི་འཇིག་རྟེན་འོག་གསེར་
གྱི་ས་གཞི། ཕྱི་ལྕགས་རི་ནག་པོའི་བར་མེ་ལྕེ་གཅིག་ཏུ་གྱུར་པའི་སྒྲ་ལས་ཡི་གེ་བཅུ་བཞི་བའི་རང་སྒྲ་འབྲུག་ལྟར་འུར་འུར་སྒྲོགས་ཤིང་བྱད་མ་རྦད་འདྲེ་རྦོད་གཏོང་དང་བཅས་
པ་ཐམས་ཅད་མེ་ལྕེའི་ཁ་ལ་སྦྲང་མ་འཁོར་བ་བཞིན་དུ་བསྲེགས་པར་བསམ་ལ། ཨཿ ཀཿསཿ མཿརཿ ཙཿ ཤཿ དཿ རཿ སཿ མཱ༔རཿ ཡཿ ཕཊཿ ཅེས་པའི་ཡི་གེ་བཅུ་བཞི་བ་ཅི་འགྲུབ་བཟླ། མཐར།

༄༅། །ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་གྱིས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ།
ཞེས་གསོལ་བ་གདབ། གཏོར་མ་འབུལ་བར་འདོད་ན། གཏོར་མ་བསངས་སྦྱང༌། ནང་མཆོད་ལྟར་བྱིན་གྱིས་བརླབས། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ཡེ་ཤེས་ཀྱི་མཁའ་འགྲོ་མ་
བླློསེང་གེའི་གདོང་བ་ཅན་འཁོར་དང་བཅས་པ་མདུན་གྱི་ནམ་མཁར་སྤྱན་དྲངས། ལྷའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར།
ཨོཾ་བཛྲ་ཌཱ་ཀི་ནི་སིང་ཧ་མུ་ཁ་ས་པ་རི་ཝཱ་ར་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་བདུན་ནམ་གསུམ་གྱིས་ཕུལ། ཨོཾ་བཛྲ་ཌཱ་ཀི་ནི་སིང་ཧ་མུ་ཁ་ས་བ་རི་ཝཱ་ར་ཨ གྷཾ ་ནས་ཤཔྟའི་
བར་གྱིས་མཆོད། མཚན་སྔགས་ཀྱི་མཐར། ༀ་ཨཱཿ ཧཱུཾ། བཏགས་པས་ནང་མཆོད་ཕུལ། དཔལ་ལྡན་རྡོ་རྗེ་མཁའ་འགྲོ་མ། །ཞེས་སོགས་ཀྱིས་བསྟོད། སྲུང་འཁོར་གདན་དང་བཅས་པ་འོད་

ཟེར་གྱི་རྣམ་པར་གྱུར་ནས་རང་ཉིད་ལ་ཐིམ། རང་ཐུགས་ཀའི་ཧཱུཾ་ལ་ཐིམ། ཧཱུཾ་ཀི་ཞབས་ཀྱུ་ཨུ་ནི་ཧ་ལ། ཧ་ནི་ཧའི་མགོ་བོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ། ཐིག་
ལེ་ནཱ་ད་ལ་ཐིམ། ནཱ་ད་ཡང་མི་དམིགས་པ་སྟོང་པར་གྱུར། སྟོང་པའི་ངང་ལས་རང་ཉིད་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་གྱི་སྐུར་བཞེངས་པར་གྱུར། མདུན་བསྐྱེད་
དང་འབྲེལ་བའི་སྐབས་ཡིན་ན་དེ་ལ་འཇུག་ཅིང༌། མ་འབྲེལ་ན། དགེ་བ་འདི་ཡིས་མྱུར་དུ་བདག ། སེང་གེའི་གདོང་ཅན་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་
འགོད་པར་ཤོག། ། ཅེས་དགེ་བ་བསྔོ། གལ་ཏེ་བཟློག་ལ་བྱ་བར་འདོད་ན། བཟླས་པའེ་མཐར་གསོལ་བཏབ་ཀྱི་མཇུག་ཏུ། རང་ཉིད་ཡེ་ཤེས་ཀྱི་མཁའ་འགྲོ་མ་གཙོ་འཁོར་གསུམ་དུ་གསལ་བའི་ཕྱག་
གཡས་ཟླ་བའི་དཀྱིལ་འཁོར་གཡོན་ཉི་མའི་དཀྱིལ་འཁོར་གྱིས་མཚན་བར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་ཡེ་ཤེས་ཀྱི་མཁའ་

༄༅། །འགྲོ་མ་སེང་གེའི་གདོང་བ་ཅན་ལ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྐྱོང་སྲུང་མའི་ཚོགས་ཀྱིས་བསྐོར་བ་སྤྱན་དྲངས། བར་བསམ་ལ། དུས་
གསུམ་རྒྱལ་བ་མ་ལུས་བསྐྱེད་མཛད་མ། །དམ་ཉམས་དགྲ་བགེགས་ཐལ་བར་བརླག་མཛད་མ། །ཡེ་ཤེས་མཁའ་འགྲོ་སེང་གེའི་གདོང་ཅན་མ། །བསྟན་སྲུང་ཆེན་མོ་འཁོར་
བཅས་གཤེགས་སུ་གསོལ།།ཚར་གསུམ་བརྗོད། སྤྱན་དྲངས་པའི་ལྷ་ཚོགས་རྣམས་མདུན་གྱི་ནམ་མཁར་རང་གི་མགོན་སྐྱབས་དང་དཔུང་གཉེན་གྱི་ཚུལ་དུ་བཞུགས་བར་
གྱུར། རང་གཙོ་འཁོར་གསུམ་གྱི་ཐུགས་ཀར་ཉི་མའི་སྟེང་དུ་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་འོད་ཟེར་དུས་མཐའི་མེ་དཔུང་ལྟ་བུ་འཕྲོས། རང་
ལ་གནོད་པ་བྱེད་པའི་དགྲ་དང་གདོན་བགེགས་བར་ཆད་ཐམས་ཅད་བསྲེགས་ཤིང་། གནོད་བྱེད་འགའ་ཞིག་བཀུག་ནས་རང་གི་ལག་པ་གཡས་པའི་མཛུབ་མོ་དངུལ་གྱི་

གཏན་པ་དང་མཐེ་བོང་གསེར་གྱི་སྟ་གྲིར་གྱུར་བའི་བར་དུ་བཞག་པའི་མགོ་བོ་བཅད་ནས་མདུན་གྱི་མཁའ་འགྲོ་མ་སེང་གེའི་གདོང་བ་ཅན་འཁོར་བཅས་ཀྱི་ཞལ་དུ་བསྟབ་པར་མོས་
གཡས་པའི་མཐེབ་མཛུབ་ཀྱིས་འཕྲེང་བ་ཕྱིར་བཅད་ཅིང་སྔགས་བརྒྱ་རྩ་སོགས་ཅི་འགྲུབ་བཟླ། ཐུན་མོང་མ་ཡིན་པའི་དམིགས་པ་ནི། རང་གི་མདུན་དུ་ཧོམ་ཁུང་ཁ་དོག་ལ་གཏིང་ཟབ་པའི་ནང་དུ་གཤིན་རྗེ་ཕོ་མོ་འཇིགས་སུ་
རུང་བ་དཔག་ཏུ་མེད་པར་བསམ། རང་གི་ཐུགས་ཀའི་ཧཱུཾ་གི་འོད་ཟེར་གྱིས་དགྲ་བགེགས་བྱད་མ་ཐམས་ཅད་རང་དབང་མེད་པར་བཀུག་སྟེ་མཛུབ་མོ་དངུལ་གྱི་གཏན་པའི་ཁར་བཞག མཐེ་བོང་གནམ་ལྕགས་ཀྱི་སྟ་གྲིས་རང་ལ་
གནོད་པར་བྱེད་པའི་བྱད་མ་ལྷ་སྲུང་དང་བཅས་པའི་མགོ་བོ་རྦད་རྦད་བཅད་ནས་བསྒྱུར་པས་མདུན་གྱི་གཤིན་རྗེ་ཕོ་མོ་རྣམས་ཀྱི་ཞལ་དུ་གསོལ་བར་བསམ་མོ།། དེ་ནས་ལག་པ་ཐལ་མོ་སྦྱར་ཏེ། ན་མོ་བླ་མ་ཡང་དག་པར་
ཡོངས་འཛིན་དགེ་བའི་བཤེས་གཉེན་རྣམས་ཀྱི་བདེན་པ་དང་། ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་བདེན་པ་དང༌། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་

༄༅། །བདེན་པ་དང༌། ·དཔལ་མགོན་དམ་པ་ཆོས་སྐྱོང་བའི་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ཀྱི་བདེན་པ་དང་། ཁྱད་པར་དུ་ཡང་ཡེ་ཤེས་ཀྱི་མཁའ་འགྲོ་མ་
སེང་གེའི་གདོང་བ་ཅན་ལ་སོགས་པ་མཁའ་འགྲོ་མ་བྱེ་བ་འབུམ་གྱི་ཚོགས་དང་བཅས་པ་རྣམས་ཀྱི་བདེན་པ་དང་། བདེན་པ་ཆེན་པོའི་བྱིན་གྱིས་བརླབས་པ་ལ་བརྟེན་
ནས་རྣལ་འབྱོར་བ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ཐམས་ཅད་ལ་སྡང་བའི་སེམས་དང་ལྡན་པ་རྣམས་དང༌། གདུག་པའི་སེམས་དང་ལྡན་པ་
རྣམས་དང༌། བསམ་པ་ངན་པ་སྦྱོར་བ་རྩུབ་པ་ཐམས་ཅད་ཕྱིར་བཟློག་ཅིག ། ཅེས་ལན་གསུམ་བརྗོད་ཅིང་ཐལ་མོ་བརྡབ། དམིགས་པ་ནི། རང་ལ་གནོད་ཅིང་འཚེ་བར་བྱེད་པའི་དགྲ་བགེགས་
བྱེད་མ་ཐམས་ཅད་བཀུག་ནས་ཕྱག་མཚན་ཉི་ཟླ་གཉིས་ཀྱི་བར་དུ་བཅུག་ནས་བརྡབ་པས་ཤ་ཁྲག་དམར་ཐོར་ཐོར་སོང་བ་སྤྲུལ་བའི་མཁའ་འགྲོ་མ་རྣམས་ཀྱི་ཞལ་དུ་གསོལ་བར་བསམ་མོ། །མཁའ་འགྲོ་བྱེད་བའི་

ཚོགས་རྣམས་ཀྱིས། །དགྲ་བགེགས་བྱད་མ་ཐམས་ཅད་ཀྱི། །ལུས་ངག་ཐལ་བའི་རྡུལ་དུ་རློག ། རྣམ་ཤེས་ཆོས་ཀྱི་དབྱིངས་སུ་དྲོངས། །ཞེས་ལན་གསུམ་བརྗོད་ཅིང༌། དགྲ་བགེགས་
བྱད་མ་ཐམས་ཅད་ཀྱི་ལུས་ངག་ཐལ་བའི་རྡུལ་དུ་བརླག་སྟེ་རྣམ་ཤེས་ཆོས་ཀྱི་དབྱིངས་སུ་འཕངས་པའི་མོས་པ་བྱ། མཁའ་ལ་སྤྱོད་པའི་གནས་མཆོག་དམ་པ་ན། །མངོན་ཤེས་རྫུ་འཕྲུལ་མངའ་བའི་མཐུ་
སྟོབས་ཅན། །སྒྲུབ་པ་པོ་ལ་མ་ཡིས་བུ་བཞིན་གཟིགས། །གནས་གསུམ་མཁའ་འགྲོའི་ཚོགས་ལ་ཕྱག་འཚལ་ལོ། །ཁྱེད་ལ་བསྟོད་ཅིང་གསོལ་བ་བཏབ་པའི་མཐུས། །བདག་༴
ཅག་གང་དུ་གནས་པའི་ས་ཕྱོགས་དེར། །ནད་དང་དབུལ་ཕོངས་འཐབ་རྩོད་ཞི་བ་དང༌། །ཆོས་དང་བཀྲ་ཤིས་འཕེལ་བར་མཛད་དུ་གསོལ། །སྦྱན་དྲངས་པའི་ལྷ་ཚོགས་རྣམས་
རང་གནས་སུ་གཤེགས་པའམ་རང་ལ་བསྟིམ་པ་གང་མོས་བྱས་པས་ཆོག མཇུག་ཏུ་གོང་བཞིན་ཉེར་བསྡུ་བྱ། བསྐང་བཤགས་གཏོར་བཟློག་དང་བཅས་པ་བྱ་བར་འདོད་ན། ཆོས་འབྱུང་གྲུ་གསུམ་མཐིང་

༄༅། །ནག་བྲིས་པའི་ཁར་མཉྫིའི་སྟེང་དུ་གཏོར་མ་གྲུ་གསུམ་ཆེ་བ་མེ་རིས་བརྒྱན་པ་དང་། འཁོར་གཉིས་ཀྱི་གཏོར་མ་དེ་ལས་ཆུང་བ་གཉིས་བཅས་ཙ་ཀ་ལི་རབ་གནས་ཅན་དང་། དར་ནག་གི་གདུགས་ཀྱིས་བརྒྱན།
གཏོར་ཆེན་གྱི་མདུན་དུ་འབྲུབ་ཁུང་ལིངྒ་དང་བཅས་པ་བཞག མཁའ་འགྲོ་སྤྱི་གཏོར། གཞི་བདག་གཏོར་མ། ནང་མཆོད། དྲག་པོའི་ཉེར་སྤྱོད། གཡབ་དར། མཚོན་ཆ་བཞི། ཐུན་རྫས། རྡོར་དྲིལ། ཌཱ་མ་རུ། རྔ།
རྐང་གླིང་རོལ་མོ་སོགས་དམ་རྫས་སྤྱན་གཟིགས་ཚང་བར་བཤམས། བདག་བསྐྱེད་སྔོན་དུ་བཏང་ནས་ནང་མཆོད་དང་མཆོད་པ་བྱིན་གྱིས་བརླབས། གཏོར་ཆེན་ཨ་མྲྀ་ཏས་བསངས། སྭ་བྷཱ་ལྭས་སྦྱངས། སྟོང་=
བའི་ངང་ལས་རང་གི་མདུན་དུ་ཨེ་ལས་ཆོས་འབྱུང་གྲུ་གསུམ་མཐིང་ནག་ཡངས་ཤིང་རྒྱ་ཆེ་བ་ཁྲག་ཞག་གི་རྒྱ་མཚོ་ཆེན་པོས་ཡོངས་སུ་གང་བའི་དབུས་སུ། སྣ་ཚོགས་
པདྨ་ཉི་མ་མི་རོའི་གདན་གྱི་སྟེང་དུ་ཧཱུཾ་ལས་གྲི་གུག་ཧཱུཾ་གིས་མཚན་པ། དེ་ལས་འོད་ཟེར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། རྒྱལ་བ་སྲས་དང་

༢་ཉིན་2 བས་རྒྱུ་ལསྐུ་བས་ཚད་བསྡུས་ཏེ་ཁྲི་གུག་རི་ཡིག་དང་ཅམ་པ་ལ་ཐིག། དེ་ཡོན ལ་ཏུ་གྱུར་པ་ལས་ཆོད་མ་བྱུང་གཉིས་སུ་མེད་པའི་ཡེ་ཤེས་ཀྱི་མཁའ་
ཞུག་བ)དོ་པས།ཅན། ཕངས་སུ་ཡུདེ་ཤེས་ཀྱི་གར་འགྲོ་ག་སུས། གི་གདོ་ཡན། ༡ མ་བུ་ཕེ་ཤེས་ཀྱི་མཁའ་འགྲོ་མ་རོམ་ཀྱི་ཤ་གས་ཅམ། གསུམ་གསང་བཕྲིན་
ལན་ཆག་སྐུ་)དོག་སྐོམ། ཞལ་གཉི་ཤུ་ཕྱག་གཉིས་པ། ཞལ་གསུངས་ཤིང་ལྔ་ཤུས་འདྲིལ་བ། མཆེ་བ་རྣོན་པོ་ལ་ཞི་བཞི་གཙིགས་ཤིང་སྤྱན་གསུམ་གློག་ལྟར་འཁྱུག་པ།
སར་སེར་གྱེན་དུ་བརྗེས་ལ། ཕྱག་ཞབས་རྡོ་རྗེས་མཚན་པའི་གྲི་ཤུགནམ་མཁའ་ལ་འཕྱར་ཞིང༌། གཡོན་ཐོད་པ་ཁྲག་གིས་གང་བ་ལུགས་ཀར་འཛིན་པའི་ཕྲ་མོ་ནཏྟཱུ ་ག་
འཛིན་པ༑ མི་མཚོ་སྐལ་པོ་ལྔས་དབུ་ལ་བརྒྱན་ཅིང༌། རློན་པ་ལྔ་བཅུས་ཏོ་ཤལ་བྱས་པ། ཕྱག་རྒྱ་ལྔས་བརྒྱན་ཅིང༌། སྟག་གི་པཤས་པའི་ཤམ་ཐགས་གསོལ་བ། གླང་ཆེ་ན་བྱེ

༄༅། །ཀོ་བ་རློན་པས་སྟོད་གཡོགས་པ། ཞབས་གཡས་བསྐུམས་ཤིང་གཡོན་བརྐྱངས་པའི་གར་སྟབས་ཀྱིས་ཡེཤེས་ཀྱི་མེ་དཔུང་རབ་ཏུ་འབར་བའི་དབུས་ན་
བཞུགས་པ། དེ་རྣམས་ཀྱི་སྤྱི་བོར་ཨོཾ་དཀར་བོ། མགྲིན་པར་ཨཱཿ དམར་བོ། ཐུགས་ཀར་ཧཱུཾ་སྔོན་པོས་མཚན་པ། ཐུགས་ཀའི་ཧཱུཾ་ལས་འོད་ཟེར་འཕྲོས། མཁའ་སྤྱོད་
་གནས་ནས་ཡེ་ཤེས་ཀྱི་མཁའ་འགྲོ་མ་རིགས་གསུམ་ལ་མཁའ་འགྲོ་མ་བྱེ་བ་འབུམ་སྡེའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། བཛྲ་ས་མ་ཛཿ ཧཱུྃ བྷྱོཿ་།
ཆོས་སྐུ་སྤྲོས་བྲལ་དབྱིངས་ཉིད་ལས། །གཟུགས་སྐུ་ཁྲོ་མོའི་སྐུར་སྟོན་པ། །ཐུགས་རྗེ་ཆེན་པོའི་ངང་ཉིད་ལས། །དངོས་གྲུབ་རྣམ་གཉིས་ཞུ་བའི་ཕྱིར། །གནུས་མཆོག་འདི་
རུ་སྤྱན་འདྲེན་ནོ། །འདིར་བྱོན་སྟན་ལ་བཞུགས་སུ་གསོལ། །མི་མཐུན་རྐྱེན་གྱིས་ཆ་གཡོས་པས། །སྐྱེ་མེད་རྡོ་རྗེའི་ངང་ཉིད་ལས། །ཞི་བའི་ལས་མཛད་ཡུལ་ཆེན་མོ༽

གནས་མཆོག་འདི་རུ྾ ྾། །དབུལ་ཕོངས་སྡུག་བསྔལ་རྣམ་རྒྱལ་མ། །རིན་ཆེན་ལྟ་བུའི་ངང་ཉིད་ལས། །རྒྱས་པའི་ལས་མཛད་ཡུམ་ཆེན་མོ། །གནས་མཆོག྾ ྾།
ཉེས་སྐྱོན་དྲི་མས་མ་གོས་པའི། །ཕྱི་ནང་གསང་བའི་ཆོས་རྣམས་སྟོན། །དབང་གི་ལས་མཛད་ཡུམ་ཆེན་མོ། །གནས་མཆོག྾ ྾། ། ཁྲོ་མོའི་སྐུར་སྟོན་དྲག་ཤུལ་ཅན། །ཕྱི་
ནང་བདུད་ལས་རྣམ་པར་རྒྱལ། །དྲག་པོའི་ལས་མཛད་ཡུམ་ཆེན་མོ། །གནས་མཆོག་འདི་རུ་སྤྱན་འདྲེན་ནོ། །འདིར་བྱོན་སྟན་ལ་བཞུགས་སུ་གསོལ། །ཐུགས་རྗེ་ཆེན་པོས་
དགོངས་མཛད་ནས། །བདག་ཅག་འཁོར་དང་བཅས་རྣམས་ཀྱི། །རྐྱེན་ངན་བར་ཆད་ཞི་བ་དང་། །མཆོག་དང་ཐུན་མོང་དངོས་གྲུབ་སྩོལ། །ཧཱུཾ་དུར་ཁྲོད་རབ་འཇིགས་ནག་པོའི་
གླིང་། །རུས་པ་རྣག་ཁྲག་མཚོན་ཆའི་ཚལ། །ཤ་གཟན་བྱ་དང་སྤྱང་ཀིའི་གནས། །མཁའ་འགྲོ་ཆེན་མོ་གཤེགས་སུ་གསོལ། །ཤ་གཟན་ཆེན་མོ་གཤེགས་སུ་གསོལ། །སྲོག་

༄༅། །བདག་ཆེན་མོ་གཤེགས་སུ་གསོལ། །དམག་དཔོན་ཆེན་མོ་གཤེགས་སུ་གསོལ། །བདུད་འདུལ་ཆེན་མོ་གཤེགས་སུ་གསོལ། །སེང་གདོང་རིགས་གསུམ་
གཤེགས་སུ་གསོལ། །འཁོར་གྱི་མཁའ་འགྲོ་གཤེགས་སུ་གསོལ། །བྱེ་བ་ས་ཡ་གཤེགས་སུ་གསོལ། །མཁའ་འགྲོའི་ལྷ་ཚོགས་གཤེགས་སུ་གསོལ། །ཨོཾ་བཛྲ་ཌཱ་
ཀི་ནི་སིང་ཧ་མུ་ཁ་ས་པ་རི་ཝཱ་ར་ས་མ་ཡ་ཛཿ ཛཿ ཛཿ ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་
གི་ལྷ་རིགས་ལྔ་འཁོར་བཅས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ།༨ དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས།
ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲྀ་ཡེ་ཨཱཿ ཧཱུྃ། ཞེས་གསུངས་ཤིང་བུམ་པའི་ཆུས་དབང་བསྐུར། སྐུ་གང་། དྲི་མ་དག ཆུའི་ལྷག་མ་ཡར་ལུད་པ་ལས་རྡོ་རྗེ་

སེམས་དཔས་དབུ་བརྒྱན་པར་གྱུར། དཔལ་ལྡན་རྡོ་རྗེ་མཁའ་འགྲོ་མ། །མཁའ་འགྲོ་མ་ཡི་འཁོར་ལོས་བསྒྱུར། །ཡེ་ཤེས་ལྔ་དང་སྐུ་གསུམ་ཉིད། །འགྲོ་བ་སྐྱོབ་ལ་ཕྱག་འཚལ་
ལོ། །སྤྲོ་ན། ཨ་ཧོ་བདེ་གཤེགས་ཀུན་གྱི་དཔལ་མོ་ཆེ། །ཀ་པཱ་ལ་བཀང་དམར་ཆེན་ལུས་འཚོ་ཞིང༌། །ས་གསུམ་འབྱུང་བོ་སྐྲག་མཛད་གྲི་གུག་འཕྱར། །མ་དང་མཁའ་འགྲོའི་
གཙོ་མོ་ཁྱོད་ལ་འདུད། །ར་བའི་སྦུབས་ཀྱི་མུན་ཆེན་ལྟར་གནག་སྐུ། །ཙ་མུ་ནྜི་སོགས་མ་མོའི་དཀྱིལ་འཁོར་དུ། །ཤ་ཁྲག་ཕ་རོལ་གཤེད་མ་གསོལ་ལ་དགྱེས། །ད་མུའི་འཚེ་བ་
ཟློག་མཛད་ཁྱོད་ལ་འདུད། །ར་ཝི་པདྨར་གར་མཛད་དྲག་ཆེན་མོ། །ས་ཆེན་འདར་བའི་སྒྲ་འབྱིན་སེང་གེའི་ཞལ། །མ་ལུས་ཆོས་སྐུས་ཁྱབ་པའི་ཨ་ཡིག་གི། །ར་བར་བཞུགས་
པའི་རྔམས་བརྗིད་ཁྱོད་ལ་འདུད། །ཡ་བྲལ་དུས་མཚན་དམག་དཔུང་རབ་བཀྱེ་ལ། །ཕཊ་ཕཊ་སྒྲ་སྒྲོགས་གཤེད་མའི་སྙིང་ཁྲག་འཐུང༌། །གནོད་བྱེད་ཐལ་བའི་རྡུལ་དུ་བརླག་ཏུ་

༄༅། །གསོལ། །ཞེས་པ་རྩ་སྔགས་ཡི་གེ་བཅུ་བཞི་དང་སྦྱར་བའི་བསྟོད་པ་ཆག་ལོ་རིན་ཆེན་ཆོས་ཀྱི་རྒྱལ་པོས་མཛད་པ་འདིས་བསྟོད་དོ། །ཧཱུཾ་རཀྟའི་མཆོད་ཡོན་སྐུ་ལ་འབུལ། །མཛེས་པའི་མེ་
ཏོག་དབུ་ལ་འབུལ། །དྲི་ཞིམ་བདུག་སྤོས་ཤངས་ལ་འབུལ། །སྣང་གསལ་མར་མེ་སྤྱན་ལ་འབུལ། །ཡིད་འོང་དྲི་ཆབ་ཐུགས་ལ་འབུལ། །ཞལ་ཟས་སྣ་ཚོགས་ལྗགས་ལ་
འབུལ། །རོལ་མོ་སྣ་ཚོགས་སྙན་ལ་འབུལ། །འགྲོ་བའི་དོན་དུ་བཞེས་སུ་གསོལ །ཨོཾ་བཛྲ་ཌཱ་ཀི་ནི་སིང་ཧ་མུ་ཁ་ས་པ་རི་ཝཱ་ར་ཨགྷཾ་ནས། ཤཔྟའི་བར་གྱིས་མཆོད། ནང་
མཆོད་ནི། ཨོཾ་མཆོད་དོ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་བ་ཆོས་ཀྱི་
ཕུང་བོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་འཕགས་པའི་དགེ་འདུན་ཐམས་ཅད་ཀྱི་མངའ་བདག་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱཿ ཧཱུཾ། བརྒྱུད་པའི་

བླ་མ་དམ་པ་བྱིན་རླབས་ཅན་རྣམས་ཀྱི་ཞ་དུ་ཨོཾ་ཨཱཿཧཱུཾ། ཨོཾ་པཛྲ་ཌཱ་ཀི་ནི་སིར་ྟམུ་ཁ་ས་པ་རི་ཝཱ་ར་ཨོཾ་ཨཱཿ ཧཱུཾ། རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་
ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། གཞན་ཡང་སྔོན་སངས་རྒྱས་མཐོང་བ། འམ་པའི་ཚེས་ཐོས་པ། འཕགས་པའི་དགེ་འདུན་ལ་བརྟེན་པ། སྲུང་མ་མཐུ་རྩལ་ཅན་རྣམས་
ཀྱི་ཞལ་དུ་ཨོཾ་ཨཱཿ ཧཱུཾ། དཔའ་བོ་དང་རྣལ་འབྱོར་མ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། ཡུལ་ལྷ་གཞི་བདག་གནས་པདག་གྲོང་བདག་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། རང་
གི་ཐུགས་ཀའི་ཧཱུཾ་གི་འོད་ཟེར་གྱིས། བཅོམ་ལྡན་འདས་རྡོ་རྗེ་སེམས་དཔའ་ཡབ་ཡུམ་སྤྱན་དྲངས། མདུན་གྱི་ནམ་མཁར་བཞུགས་པར་བསམ་ལ། ཡི་གེ་བརྒྱ་བ་ཉེར་གཅིག་བཟླས་པས་
ཡེ་ཤེས་ཀྱི་མཁའ་འགྲོ་མའི་སྐུ་གསུང་ཐུགས་ལ་གྲིབ་ཕོག་པ་དང་དམ་ཚིག་ཉམས་ཆག་ཐམས་ཅད་དག་པར་བསམ་ལ། བཤགས་པ་བྱ་བ་ནི། ཧཱུཾ་དངོས་གྲུབ་ཀུན་འབྱུང་བླ་མ་ཡི་དམ་དང༌། །ཡེ་ཤེས་མཁའ་

༄༅། །འགྲོ་འཁོར་བཅས་དགོངས་སུ་གསོལ། །ཐོག་མེད་ནས་བསགས་སྡིག་སྒྲིབ་ཉེས་ལྟུང་ཀུན། །གནོངས་ཤིང་འགྱོད་པས་སོ་སོར་བཤགས་པར་བགྱི། །དམ་ཚིག་
ལས་འགལ་བསྙེན་སྒྲུབ་གཡེལ་བ་དང༌། །ཕྱི་ནང་གསང་གསུམ་དམ་རྫས་མཆོད་གཏོར་དམན། །ཆོ་ག་ནོར་ཞིང་དམ་ཉམས་གྲིབ་ཕོག་སོགས། །ཉེས་སྐྱོན་འཁྲུལ་བའི་
ཚོགས་རྣམས་མཐོལ་ལོ་བཤགས། །མདོར་ན་ཡེ་ཤེས་མཁའ་འགྲོ་འཁོར་བཅས་ཀྱི། །སྐུ་གསུང་ཐུགས་དང་འགལ་བ་ཅི་མཆིས་པ། །བཤགས་དང་བ་ཤགས་ཡུལ་༴
བཤགས་པར་བྱ་བ་སོགས། །སྤྲོས་བྲལ་ཆོས་ཀྱི་དབྱིངས་སུ་བཤགས་པར་བགྱི། །དེ་ནས་བསྐྱང་རྫས་རྣམས་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་
བསྐང་རྫས་རྣམས་ཀྱི་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་དམ་རྫས་སྤྱན་གཟིགས་མཆོད་པའི་བྱེ་བྲག་བསམ་གྱིས་མི་ཁྱབ་པ་ཞིག་བླ་མ་

དང་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་བ་ཅན་འཁོར་དང་བཅས་པ་རྣམས་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག ཨོཾ་སརྦ་བིད། པཱུ་ར་པཱུ་ར། སུ་ར་སུ་ར། ཨཱ་
ཝ་རྟ་ཡ། ཨཱ་ཝ་རྟ་ཡ་ཧོ། བཛྲ་སྥ་ར་ཎ་ཁཾ། ཞེས་ལན་གསུམ་དང་། ཨོཾ་ཨགྷཾ་ཨཱཿ ཧཱུྃ་ནས་ཤཔྟ་ཨཱཿ ཧཱུྃ། ༀ་རཱུ་པ་བཛྲ་ཨཱཿཧཱུཾ། ནས། ཨོཾ་སྥ་རྴ་བཛྲ་ཨཱཿཧཱུྃ། ཨོཾ་སྭ་བྷཱ་ཝ་བི་ཤུདྡྷེ
དྷརྨཿ ཏེ་བཛྲ་སིདྡྷི་ཧཱུཾ། ནམཿསརྦ་ཏ་ཐཱ་ག་ཏ་བྷྱོཿ་བི་ཤྭ་མུ་ཁེ་བྷྱཿསརྦ་ཏད་ཁཾ་ཨུད་ག་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱ་ཧཱ། ༀ་ཨམྲྀ་ཏེ་ཧཱུཾ་ཕཊ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ། ཨདྱ་
ནུད་པནྣ་ཏྭད། ནམཿསརྦ་ཏ་ཐཱ་ག་ཏཨ་ཝ་ལོ་གེ་ཏེ་ཨོཾ་སམྦྷ་ར་སམྦྷ་ར་ཧཱུཾ། ཨོཾ་རུ་རུ་སྥུ་རུ་ཛཱ་ལ་ཏི་ཥྛ་སིད་དྷ་ལོ་ཙ་ནི་སརྦ་ཨརྠ་སཱ་དྷ་ནི་སྭཱ་ཧཱ། བདག་གི་བསམ་པའི་སྟོབས་དང་
ནི། །དེ་བཞིན་གཤེགས་པའི་བྱིན་སྟོབས་དང༌། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་པར། །ཐོགས་

༄༅། །པ་མེད་པར་འབྱུང་གྱུར་ཅིག ། ཅེས་སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབས་ལ། ཧཱུཾ། བདེ་སྟོང་གཉིས་མེད་ལྷ་ཡི་ལམ་ཡངས་ལས། །ངོ་མཚར་སྣ་ཚོགས་མཆོད་
པའི་སྤྲིན་སྤྲོས་ཏེ། །ཡེ་ཤེས་མཁའ་འགྲོ་འཁོར་དང་བཅས་རྣམས་ཀྱི། །སྤྱན་ལམ་འབྱུང་ཞིང་དགྱེས་པ་བསྐྱེད་གྱུར་ཅིག ། དམ་ཉམས་བསྒྲལ་བའི་ཁྲག་གི་མཆོད་ཡོན་
དང་། །གདུག་ཅན་དབང་བོའི་མེ་ཏོག་ཕང་ཕུང་གཡོ། །ཤ་ཆེན་དུད་སྤྲིན་ནམ་མཁའ་གང་བ་འདིས། །ཡེ་ཤེས་མཁའ་འགྲོ་འཁོར་བཅས་ཐུགས་དམ་བསྐངས། །དམ་g
ཉམས་ཞུན་ཆེན་འབར་བའི་སྒྲོན་མེ་དང༌། །ག་བུར་ཁྲག་མཁྲིས་སྦྱར་བའི་དྲི་ཆབ་དང་། །ཤ་རུས་ཞལ་ཟས་སྙན་བརྗིད་རོལ་མོ་འདིས། །ཡེ་ཤེས་མཁའ་འགྲོ ྾། །ཞིང་
ཆེན་གཡང་གཞི་རྒྱུ་མའི་ལྡ་ལྡི་དང༌། །མི་མགོའི་དོ་ཤལ་ཕྱག་རྒྱ་རྣམ་པ་ལྔ༌། །རྡོ་རྗེའི་གྲི་གུག་རཀྟའི་བནྡྷ་ཡིས། །ཡེ་ཤེས་མཁའ་འགྲོ ྾། །མཛེས་པའི་རྟ་ནག་བརྗིད་

པའི་གཡག་ནག་དང༌། །ལུག་ནག་སྤྱི་དཀར་བྱ་ནག་ཁྱུང་ལྟར་ལྡིང༌། །རྔམས་པའི་ཁྱི་ནག་དོམ་ལྟར་འཕྱོ་བ་འདིས། །ཡེ་ཤེས་མཁའ་འགྲོ ྾། །སྦྱངས་རྟོགས་སྤར་པའི་བདུད་
རྩིའི་རྒྱ་མཚོ་དང༌། །དམ་རྫས་དམར་ཆེན་གཏོར་མ་རི་ལྟར་སྤུངས། །གཟུགས་སྒྲ་དྲི་རོ་རེག་བྱ་ལ་སོགས་པས། །ཡེ་ཤེས་མཁའ་འགྲོ ྾། །རིན་ཆེན་བདུན་དང་གླིང་བཞི་རི་
རབ་སོགས། །ཕྱི་ནང་གསང་བའི་དམ་རྫས་སྤྱན་གཟིགས་ཀྱིས། །ས་དང་བར་སྣང་ནམ་མཁའི་ཁྱོན་གང་པས། །ཡེ་ཤེས་མཁའ་འགྲོ ྾། །དགྲ་བགེགས་འདུལ་ཕྱིར་དྲག་པོའི་
སྐུར་བསྟན་ཀྱང༌། །འགྲོ་ལ་རྗེས་ཆགས་ཐུགས་རྗེའི་ངང་ཉིད་ལས། །ནམ་ཡང་མི་གཡོ་བླ་མེད་རྟེན་མཆོག་གིས། །ཡེ་ཤེས་མཁའ་འགྲོ་རྣམ་གསུམ་ཐུགས་དམ་བསྐངས། །འཁོར་
ཚོགས་དམ་ཅན་རྒྱ་མཚོའི་ཐུགས་དམ་བསྐངས། །ཐུགས་དམ་བསྐོངས་ཤིང་ཉམས་ཆག་སོས་གྱུར་ནས། །མི་མཐུན་རྐྱེན་དང་བར་ཆད་བཟློག་པ་དང༌། །འདོད་པའི་དོན་ཀུན་

༄༅། །འགྲུབ་པའི་འཕྲིན་ལས་མཛོད། །བཟློག་པ་བྱ་པ་ནི། །ཧཱུཾ་ཆོས་སྐུ་ཡངས་པའི་ཕོ་བྲང་ནས། །ཡེ་ཤེས་མཁའ་འགྲོའི་ལྷ་ཚོགས་ཀྱིས། །མཐུན་པའི་དམ་རྫས་འདི་
བཞེས་ལ། །རྣལ་འབྱོར་ཡོན་མཆོད་འཁོར་བཅས་ལ། །གཞན་གྱི་བསམ་སྦྱོར་ངན་པ་དང༌། །ཚེ་ཟོར་ཡུངས་ཟོར་འཕེན་པ་བཟློག། འབྱུང་བོའི་ཐོད་ཟོར་འཕེན་པ ྾།
གཤིན་རྗེའི་འཁོར་ལོ་བསྐོར་བ ྾། བདུད་ཀྱི་ཁྲམ་ཁ་སྟོན་པ ྾། མ་མོའི་ཁྲག་ཐོར་འཕེན་པ ྾། ཞང་ཞུང་བཙོ་དམར་འཕེན ྾། སུམ་པ་གླང་ཟོར་འཕེན་པ ྾།  ཿ
བདྡྷེ་སྔགས་ཟོར་འཕེན་པ ྾། བོན་པོ་རྟ་ཟོར་྾། སྔགས་པ་སྒོར་ཟོར ྾། སྐྱེས་པ་མདའ་ཟོར ྾། བུད་མེད་དམོད་ཟོར ྾། མུ་སྟེགས་བར་ཆད་བྱེད་པ ྾། ངན་
སྔགས་གདུག་པའི་རྦོད་གཏོང་྾། ཀླུ་ཡི་བྱད་དུ་བཅུག་པ ྾། ཐེའུ་རང་སྲི་ལ་བརྐུ ྾། རྒྱལ་བོའི་སྨྱོ་འབོག་གཏོང་བ ྾། དྲང་སྲོང་གཟའ་ཡི་གི་ཀི ྾། ལྟས་ངན་

རྒྱལ་བུ་བུ་བཞི་། ་འཕྲོག་སྲུམ་ཀ་རྔུལ་ཅུ་པ། རྨི་ལམ་ཡ་1ན ། : | ||:|:
1 ལ་ཁ་ ེན་གང་ཚད་བྱེད་པ  ོ
1:|:ལ་་དགདགག་པ།

ཁམས་ག མ། སྲིམ་པང་བདས་ཅིད་མཚེ་ཕར་བྱེད་པའི་ཕ་རོལ་གྱི་བྱད་ལ་རྦལ་འདྲེ་རྦོད་གཏོང་ནད་
རྒྱབ་ལགས་ཏེ་དཆོས་ཆར་གྱུར ¢ ཀ། ཁན་བཤལུས་ན་ཡ
1 ཛཌཱ་་་སི་ཧ  ུ་ཁ་ས་པ་རི་ཝཱ་ར་ཨ ནྡཾ་ནས་ཤཔྟའི་ཡཊ་གྱི་འག་ཡོད། ཨོྃ་བར་ཆད་ནི་རིག ཁ་པ་རེ་ལྷ་མོ་༦ཧཱུྃ་གྱིས་ནང་འཚོད་དུལ། པེ་ཤོ་མ། ལ་འབྲེ

འཁོར་བཅས་ཀྱིས། །མཆོད་སྦྱིན་གཏོར་མ་འདི་བཞེས་ལ། །འགལ་རྐྱེན་བར་ཆད་ཞི་བ་དང་། །མཐུན་རྐྱེན་ཡིད་བཞིན་འགྲུབ་པར་མཛོད། །ཅེས་འཕྲིན་ལས་བཅོལ། མཁའ་འགྲོའི་སྤྱི་
གཏོར་དང་གཞི་བདག་གཏོར་མ་གཏོང་། བསྟོད་པ་ནི། ཧཱུཾ་བདེ་སྟོང་གཉིས་མེད་ཡེ་ཤེས་རོལ་བ་ལས། །འཇིགས་རུང་མི་བཟད་ཁྲོ་མོའི་སྐུར་བསྟན་ཏེ། །ཞིང་བཅུའི་དགྲ་བགེགས་མཐའ་
དག་འདུལ་མཛད་པ། །ཡེ་ཤེས་མཁའ་འགྲོའི་དབང་ཕྱུག་ལ་ཕྱག་འཚལ། །དུས་མཐའི་མེ་དཔུང་འབར་བའི་གོས་གྱོན་པའི། །མིག་སྨན་ལྷུན་པོ་ལྟ་བུར་བརྗིད་པའི་སྐུ། །ཞལ་ ཿ
གདངས་མཆེ་གཙིགས་འཇིགས་པའི་ང་རོ་སྒྲོགས། །སྤྱན་གསུམ་གློག་ལྟར་གཡོ་བ་ཁྱོད་ལ་བསྟོད། །དམར་སེར་རལ་བ་གྱེན་དུ་བརྫེས་པ་ལས། །དམ་ཉམས་ཀུན་བསྲེགས་མེ་
ཡི་ཚ་ཚ་འཕྲོ། །ཐོད་སྐམ་དབུ་བརྒྱན་མི་མགོའི་དོ་ཤལ་འཕྱང༌། །གྲི་གུག་ཐོད་ཁྲག་འཛིན་པ་ཁྱོད་ལ་བསྟོད། །གཉིས་འཐུང་དབང་བོའི་པགས་པས་སྟོད་གཡོགས་ཤིང༌། །སྟག་

༄༅། །ལྤགས་ཤམ་ཐབས་དུང་ཁྲོད་ཆས་ཀྱིས་བརྒྱན། །པད �ི་ཤི་རོ་བརྩེ་རྒྱུས་པའི་གདན་སྟེས་ཞུ། ༑།ཡས་བསྐུམས་གཡོན་བརྐྱང་ཤལ་གྱིས་་ལ་བསྟོད། །གང་
།སང་གསུལ་རང་བཞིན་གྱིས་སྟོང་ཡང༌། །སྒྱུ་མའི་ཕྲིན་པོས། སྐྱེས་པྱ་ཕྲ་གནན་ན། ལྟ་བུའི་འོལ་པས་ཀྱིས། །་་དུན་སྡེ་ཚང་གཅོད་བྱེད་
་བསྟོད། །མེ་སྡུག་གཟུགས་ཅན་སྣ་ཚོགས་ཆེ་འཕྲུལ་སྟོན། །དམ་ཉང་ས་གཡོ་ཕྱེའུ་མི་ཆ་ཚོ་ནཱི་ཅཆ་བསྡཔས། །སྒྲག་པ་པོ་རྣམས་ཚུལ་བཞིན་སྐྱོང་མཛད་པ།
གནས་གསུམ་མཁའ་འགྲོའི་ཚོགས་ལ་ཕྱག་འཚལ བསྟོད། །དེ་ལྟར་མཆོད་བསྟོད་སྒྲང་པ  ུར་ལེན་ན། །ན་་་་གདོན་གལ་རྐྱེན་བར་ཆད་ཀུན་ཞི་ཞིང་། །ཞི་རྒྱས་དབང་
དྲག་ལས་ཀུན་འགྲུབ་པ་དང༌། །དོན་གཉིས་ལྷུན་གྱིས་འགྲུབ་པའི་འཕྲིན་ལས་མཛོད། །དེ་ནས་བསྐུལ་བ་བུ་བ་ནི། ལྷོ་རྒྱལ་བའི་མཐུ་སྟོབས་གཅིག་བསྡུས་པ། །གནས་གསུམ་

མཁའ་འགྲོ་ཀུན་གྱི་གཙོ། །མ་ཅིག་མཁའ་འགྲོ་སེང་གདོང་མ། །བྱེ་བ་འབུམ་སྡེའི་འཁོར་དང་བཅས། །བསྟན་དགྲ་གཞོམ་པའི་དུས་ལ་བབ། །སྡང་ཞིང་གདུག་པའི་དགྲ་བོ་འདིས
སངས་རྒྱས་བསྟན་པའི་སྤྱི་དགྲ་བྱས། །བླ་མ་དམ་པའི་སྐུ་ལ་བསྡོས། །དཀོན་མཆོག་གསུམ་གྱི་དབུ་འཕང་སྨད། །དགེ་འདུན་རྣམས་ཀྱི་འདུ་སྒོ་ཕྲོགས། །ཉེས་མེད་སེམས་ཅན་
ཡོངས་ལ་འཚེ། །རྣལ་འབྱོར་བདག་ལ་གནོད་བྱས་པས། །བཏང་སྙོམས་གཡེལ་བ་མ་མཛད་པར། །ལྟག་པའི་ཕྱོགས་ནས་བདུད་ཆོད་ལ། །སྙིང་ཁྲག་དྲོན་མོ་ཞལ་དུ་གསོལ།
བསྟན་ལ་སྡང་བ་བདུད་ཀྱི་གཉེན། །དགྲ་བགེགས་ལས་ངན་གདུག་ཅན་འདི། །ལོ་ཟླ་ཞག་ཏུ་མ་བཞག་པར། །མྱུར་དུ་སྒྲོལ་བའི་ལས་མཛོད་ཅིག ། རྣལ་འབྱོར་བདག་ལ་དགྲ་
བྱུང་ན། །གཡུལ་ངོ་ཐམས་ཅད་ཁྱོད་ཀྱིས་བཟློག ། ཨཿ ཡིག་རྣལ་འབྱོར་བདག་གི་སྒོ་གསུམ་བསྲུང༌། །ཀཿ ཡིག་གཞན་གྱི་བསམ་སྦྱོར་ངན་པ་བཟློག ། སཿ ཡིག་ཕ་རོལ་

༄༅། །བྱད་ཁ་རྦོད་གཏོང་བཟློག ། མཿ ཡིག་གཞན་གྱི་བྱད་ཁ་ཕུར་ཁ་བཟློག། རཿ ཡིག་ཕ་རོལ་མཐུ་དང་གཏད་ཁ་བཟློག ། ཙ ཡིག་ཕ་རོལ་དམོད་པ་རྦད་འདྲེ་
བཟློག ། ཤཿ་ཡིག་བགེགས་རིགས་སྟོང་ཕྲག་བརྒྱད་ཅུ་བཟློག།དཿ ཡིག་ལོག་པར་སྒྲུབ་བྱེད་འབྱུང་བོ་བཟློག །རཿ ཡིག་གདོན་རིགས་སུམ་བརྒྱ་དྲུག་ཅུ་བཟློག །སཿ
ཡིག་འགལ་རྐྱེན་བར་ཆད་ཐམས་ཅད་བཟློག ། མཱཿ ཡིག་མ་མོའི་ཁྲག་ཟོར་ངན་པ་བཟློག།རཿ ཡིག་རཀྵ་སྲིན་པོའི་གནོད་པ་བཟློག།ཡཿ ཡིག་ཡ་མ་གཤིན་རྗེའི་གནོད་ ྲ
པ་བཟློག །ཕཊཿ ཡིག་ཕ་རོལ་རྒོལ་བ་མཐའ་དག་བཟློག ། བཅོལ་པའི་ལས་འདི་མ་བྱས་ན། །བདེ་བར་གཤེགས་པའི་བཀའ་ལས་འདས། །རྣལ་འབྱོར་བདག་གི་རེ་བ་
བཅད། །དེ་བས་དམ་ལས་མ་འདའ་བར། །བཅོལ་བའི་འཕྲིན་ལས་སྒྲུབ་པ་དང༌། །མཆོག་དང་ཐུན་མོང་དངོས་གྲུབ་སྩོལ། །ཅེས་བརྗོད། །ཉིན་ཞག་གཅིག་ལ་ཐུན་གསུམ་མམ་བཞི་

བྱེད་ན་སྔ་མ་ལ་གོང་ལྟར་དང་གཉིས་པ་ནས་བཟུང་སྟེ་ཕྱི་མ་རྣམས་ལ་གཏོར་མ་ལྟར་བསྐྱེད་ཀྱི་སྐབས། སྟོང་བའི་ངང་ལས་རང་གི་མདུན་དུ་ཆོས་འབྱུང་གྲུ་གསུམ་མཐིང་ནག་ཡངས་ཤིང་རྒྱ་ཆེ་བ་ཁྲག་
ཞག་གི་རྒྱ་མཚོ་ཆེན་པོས་ཡོངས་སུ་གང་བའི་དབུས་སུ་སྣ་ཚོགས་པདྨ་དང་ཉི་མ་དང་མི་རོའི་གདན་གྱི་སྟེང་དུ་གཏོར་མ་དང་གཉིས་སུ་མེད་པའི་ཡེ་ཤེས་ཀྱི་མཁའ་འགྲོ་མ། ཞེས་
ས་བོན་ལས་མི་བསྐྱེད་པར་སྔར་ཡོད་གསལ་བཏབ་པའི་ཚུལ་དུ་བྱའོ། །དེ་ནས་བསྒྲལ་ལས་བྱ་བ་ནི། འབྲུབ་ཁུང་ལིངྒ་དང་བཅས་པ་བསངས་སྦྱངས། སྟོང་བའི་ངང་ལས་ཧཱུཾ་ནག་པོ་རིང་བོ་ཞུ་བ་ལས།
དམ་ཚིག་ཉམས་པའི་དགྲ་བགེགས་སམ། དགྲ་བགེགས་རྣམས་ཀྱི་སྡིག་སེམས་དང་ལས་ངན་ལས་གྲུབ་པའི་འབྲུབ་ཁུང་གཏིང་ཟབ་ཅིང་ཡངས་པའི་ནང་དུ། ཞེ་སྡང་དྲག་པོའི་མེ་
འབར་ཞིང་། གཏི་མུག་གི་མུན་པ་གཏིབས་པ། འདོད་ཆགས་ཀྱི་ཁྲག་མཚོ་ཁོལ་བའི་རྦ་ཀློང་འཁྲུག་ཅིང་། ཕྲག་དོག་གི་རླུང་དམར་འཚུབ་པ། ནད་རིམས་མི་བཟད་པའི་ན་བུན་

༄༅། །འཐིབས་ཤིང༌། གནམ་ལྕགས་ཐོག་སེར་མཚོན་ཆའི་ཆར་འབེབས་པ། བདུད་ཀྱི་བཙོན་ཁང་། གཤིན་རྗེའི་བཤས་ར། དམྱལ་བའི་བསྲེག་ཁང་རབ་ཏུ་འབར་
བར་གྱུར། དེའི་ནང་དུ་དགྲ་ཡིན་ན་ཎི་དང་། བགེགས་ཡིན་ན་ཏྲི་ལས་བསྐྱེད། ཎི་ལས་དམ་ཉམས་པའི་དགྲ་བོ་མགོན་སྐྱབས་དང་བྲལ་བ། གཅེར་བུ་ཤིན་ཏུ་ཉམ་ཐག་ཅིང་ལུས་རིད་
པ། མྱ་ངན་གྱིས་གདུང་བའི་སྨྲེ་སྔགས་འདོན་ཅིང་སྒོ་དགུ་ནས་ཁྲག་འཛག་པ། ཡན་ལག་ལྕགས་སྒྲོག་གིས་བསྡམས་པར་གྱུར། དགུག་གཞུག་བྱ་བ་ནི། ན་མོ་རྗེ་བཙུན་ལྩ
རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་ཀྱི་྾ ཆོས་ཀྱི་྾དགེ་འདུན་གྱི་྾དཔལ་ཡེ་ཤེས་ཀྱི་མཁའ་
འགྲོ་མ་སེང་གེའི་གདོང་བ་ཅན་མཁའ་འགྲོ་མ་བྱེ་བ་འབུམ་སྡེའི་ཚོགས་དང་བཅས་པ་རྣམས་ཀྱི་ཆོས་སྐྱོང་བའི་སྲུང་མ་རྣམས་ཀྱི་྾ ཆོས་ཀྱི་དབྱིངས་རྣམ་པར་དག་ཅིང་

ཀུན་རྫོབ་རྒྱུ་འབྲས་བསླུ་བ་མེད་པའི་བདེན་པའི་སྟོབས་ཀྱིས། དཔལ་ལྡན་བླ་མ་དམ་པའི་སྐུ་དགྲ། དཀོན་མཆོག་གསུམ་གྱི་སྤྱི་དགྲ། སངས་རྒྱས་བསྟན་པའི་དགྲ་བོ། སྔགས་
འཆད་རྣལ་འབྱོར་བ་བདག་ཅག་དཔོན་སློབ་མི་ནོར་དགོན་གནས་དང་བཅས་པའམ། རྒྱུ་སྦྱོར་ཡོན་གྱི་བདག་པོ་མི་ནོར་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་
སྒོས་དགྲ། ངན་ལས་ཀྱིས་ཕོད་བཙུགས་པ། དོར་བསྡོས་པ། ངན་འགྲན་བྱས་པ། བསམས་པ་ངན་པ། སྦྱོར་བ་རྩུབ་བ། སྔ་དགྲ་བྱས་བ། ཕྱི་དགྲ་བྱེད་པ་ད་དགྲ་ཤོམ་པ་ལ་⇨
སོགས་པའི་དམ་ཉམས་པའི་དགྲ་བོ། གཟུགས་ཅན་གྱི་དགྲ། གཟུགས་མེད་ཀྱི་བགེགས། གསོན་འདྲེ་ལུས་ལ་གནས་པ། གཤེད་འདྲེ་རྗེས་སུ་འབྲང་བ། ཀོད་འདྲེ་ནོར་ཕྱིར་
རྒྱུག་པ། རྦད་འདྲེ་བུ་ཡུག་ལྟར་འཚུབ་པ་ལ་སོགས་པའི་ཕྱི་དང་ནང་ན་གནས་པའི་དགྲ་བགེགས་རྣམས་ཀྱི་རྣམ་པར་ཤེས་པ་ས་འོག་ས་སྟེང་ས་བླ། མཐོ་སྲིད་པའི་རྩེ་མོ་ནས།

༄༅། །དམའ་དམྱལ་ཁམས་བཅོ་བརྒྱད་ཀྱི་གཏིང༌། ཕྱོགས་བཞི་མཚམས་བརྒྱད་གང་ན་གནས་ཀྱང་སྐད་ཅིག་ཐང་ཅིག་ཡུད་ཙམ་ལ་ལིངྒ་འདི་ཉིད་ལ་ཁུག་ཅིག་ཕོབ་
ཅིག ཨ་ཀ་ས་མ་ར་ཙ་ཤ་ད་ར་ས་མཱ་ར་ཡ་ཕཊ་སརྦ་ཤ་ཏྲཾ་ཨ་ཀཪྵ་ཡ་ཛཿ ཛཿ ཧཱུྃ་བཾ་ཧོཿ ཞེས་ལན་གསུམ་དགུག་གཞུག་བྱ། དེ་ནས་དམིགས་པ་བརྟན་ཅིང་གསལ་བོས་ཕྱག་མཚན་རྣམས་ཀྱིས་
ཚམ་རྔམས་བྱས་ལ། དབྱངས་དང་བཅས་པས་འདི་ལྟར། བྩོ་ཆོས་ཀྱི་དབྱིངས་ལས་རབ་ཁྲོས་པ། །སེང་གེའི་གདོང་ཅན་བཀའ་འཁོར་ནས། །ལྕགས་ཀྱུ་འབར་བ་ཐོགས་པ་ཡི།
བོ་ཁྲོ་མོའི་ཚོགས་སྤྲོས་ལ། །སྡིག་ཅན་དམ་ཉམས་དགྲ་བོ་འདི། །ཁུག་ཅིག་བཛྲ་ཨངྐུ་ཤ། ཆོས་ཀྱི ྾། །སེང་གེའི ྾། །ཞགས་པ་འབར་པ ྾། །ཁྲོ་བོ ྾། །སྡིག་
ཅན྾ ། །ཆིངས་ཤིག་བཛྲ་པཱ་ཤ་ཧཱུཾ། །ཆོས་ཀྱི ྾། །སེང་གེའི ྾། །ལྕགས་སྒྲོག་འབར་བ ྾། །ཁྲོ་བོ ྾། །སྡིག་ཅན྾། །སྡོམས་ཤིག་བཛྲ་སྤོ་ཊ་པཾ། །ཆོས་

ཀྱི ྾། །སེང་གེའི ྾། །དྲིལ་བུ་འབར་བ ྾། །ཁྲོ་བོ ྾། །སྡིག་ཅན྾། །ཕོབ་ཅིག་བཛྲ་གྷཎྜ་ཧོཿ ལས་ཕྱེད་མཁའ་འགྲོའི་དམག་ཚོགས་ཀྱིས། །དམ་ཉམས་སྡིག་ཅན་
དགྲ་བོ་འདི། །སྲིད་གསུམ་འཇིག་རྟེན་གར་གནས་ཀྱང༌། །ཡན་ལག་འབར་བའི་ལྕགས་ཀྱིས་སྡོམས། །ལས་རླུང་དྲག་པོས་རྒྱབ་ནས་དེད། །འཇིགས་རུང་མུན་པས་མདུན་
ནས་བསུས། །མཚོན་ཆ་འབར་བའི་ཆར་ཕོབས་ལ། །གཤིན་རྗེའི་བཙོན་ཁང་ནང་འདིར་ཆུག ། མགོན་སྐྱབས་ལྷ་སྲུང་ཀུན་དང་ཕྱེ། །ལྷན་སྐྱེས་བར་གཅོད་བདུད་དང་སྤྲོད།
མ་ཡེངས་ད་ལྟ་མྱུར་དུ་སྒྲོལ། །དེ་ནས་དྲག་སྔགས་ཀྱིས་ངར་བླུད་པའི་སྐམ་ཐུན་རློན་ཐུན་རྣམས་ཀྱིས་བྲབ་ཅིང་། དཔལ་ལྡན་བླ་མ་དམ་པའི་སྐུ་དགྲ། དཀོན་མཆོག་གསུམ་གྱི་སྤྱི་དགྲ། སངས་
རྒྱས་བསྟན་པའི་དགྲ་བོ། །ཁྱད་པར་རྣལ་འབྱོར་བ་བདག་ཅག་མི་ནོར་དགོན་གནས་དང་བཅས་པ། ཞེས་པའམ། རྒྱུ་སྦྱོར་ཡོན་གྱི་བདག་བོ་འཁོར་དང་བཅས་པ་ལ་གནོད་ཅིང་

༄༅། །འཚེ་བར་བྱེད་པ་དམ་ཉམས་པའི་དགྲ་བོ་འདི། འགོ་བའི་ལྷ་ལྔ་དང་ཕྱེ་ཞིག མཉམ་པར་འོངས་པའི་བདུད་དང་སྤྲོད་ཅིག སྐམ་ཐུན་ཁྲོ་ཚོགས་འབར་བས་སྡུད་
ཆོད་ཅིག རློན་ཐུན་དུག་ཁྲག་རྒྱ་མཚོས་རྨོངས་པར་གྱིས་ཤིག མི་བཟད་མཚོན་ཆ་འབར་བའི་ཆར་ཕོབ་ལ་ཚར་ཆོད་ཅིག ཨ་ཀ་ས་མ་ར་ཙ་ཞེས་སོགས་ཀྱི་མཐར།
སིང་ཧ་མུ་ཁ་དགྲ་བོ་ཤ་ཏྲཾ་མཱ་ར་ཧཱུྃ་ཕཊ། དེ་ནས་ཡེ་ཤེས་པའི་ལྷ་དང་ཕྲལ་བ་ནི། ཧཱུཾ་སྡིག་ཅན་འདི་ཡི་སྐྱབས་བྱེད་པའི། །ཡེ་ཤེས་ལྷ་རྣམས་སྙན་གཏོང་ཅིག ། འདི་ཉིད་ཡུན་
རིང་གསོན་གྱུར་ན། །མི་བཟད་མནར་མེད་མེ་ནང་དུ། །བསྐལ་བརྒྱར་བསྲེག་པའི་ལས་ངན་བསྒྲུབ། །དེས་ན་ཕན་པའི་གཏར་བསྲེག་ལྟར། །བརྩེ་བས་ཁྲོས་པའི་སྐུར་
བཞེངས་ལ། །སྡིག་ཅན་དྲག་པོའི་ཆད་པས་སྒྲོལ། །ཨོཾ་སརྦ་ཛྙ་ན་དེ་པ་རཀྴ་ཨཱ་ཀརྵ་ཡ་ཛཿ ཛཿ ཧཱུྃ་བཾ་ཧོཿ ཞེས་བརྗོད་ཅིང་བསམ་དེ་ནས་འཇིག་རྟེན་པའི་ལྷ་དང་བྲལ་བ་ནི། ཧཱུཾ་དམ་

ཉམས་འདི་ཡི་གྲོགས་བྱེད་པའི། །འཇིག་རྟེན་གནས་པའི་ལྷ་རྣམས་ཉོན། །ང་ནི་གནས་གསུམ་མཁའ་འགྲོ་ཡི། །གཙོ་མོ་སེང་གེའི་གདོང་ཅན་ཡིན། །བསྟན་དགྲ་ལས་ངན་སྡིག་
ཅན་འདིའི། །མགོན་སྐྱབས་དཔུང་གཉེན་མ་བྱེད་པར། །ཁྱེད་རྣམས་གཞན་དུ་འགྲོ་བར་གྱིས། །གལ་ཏེ་ང་ཡི་བཀའ་འདས་ན། །འཇིགས་རུང་རྡོ་རྗེའི་མེ་ཆར་གྱིས། ། ཀླད་
ཕ་འགེམས་པར་གདོན་མི་ཟ། །ཨོཾ་སརྦ་ལོ་ཀ་དེ་བ་རཀྵ་ཨུ་ཙ་ཊ་ཡ་ཕཊ། །དེ་ནས་བསྲུང་བ་གོ་ཆ་སོགས་དང་ཕྲལ་བ་ནི། ཧཱུཾ་དམ་ཉམས་ལས་ངན་སྡིག་ཅན་འདིའི། །གོ་ཆ་སྔགས་མདུད་
བྱིན་རླབས་དང༌། །རྫས་སྔགས་རྟེན་འབྲེལ་ནུས་པ་སོགས། །དྲངས་ནས་རང་གི་གཡོན་ཕྱོགས་སུ། །ཆོས་འབྱུང་ནང་ཆུད་ཕུར་བུས་གདབ། །ཨོཾ་གྷ་གྷ་གྲཱ་ཏ་ཡ་གྲཱ་ཏ་ཡ་སརྦ་
དུ༆་ཕཊ་ཕཊ། ཀཱི་ལ་ཡ་ཀཱི་ལ་ཡ་སརྦ་བཱ་པཾ་ཕཊ་ཕཊ། ཧཱུྃ་ཧཱུྃ་ཧཱུྃ་བཛྲ་ཀཱི་ལ་ཡ། བཛྲ་དྷཱ་ར་ཨ་ཛྙ་བ་ཡ་ཏི་སརྦ་བིགཾ་ཀཱ་ཡ་ཝཱ་ཀ་ཙི ཏྟ་བཛྲ་ཀཱི་ལ་ཡ་ཧཱུྃ་ཧཱུྃ་ཧཱུྃ་ཕཊ་པཊ། སླར་ཡང་

༄༅། །བསྐུལ་བ་བྱ་བ་ནི། བྷྱོཿ་རྒྱལ་བའི་མཐུ་སྟོབས་གཅིག་བསྡུས་པ། །ཞེས་པ་ནས། མཆོག་དང་ཐུན་མོང་དངོས་གྲུབ་སྩོལ། །ཅེས་བསྐུལ་ཞིང་། དེ་ནས་ཕུར་བ་ལག་ཏུ་ཐོགས་ལ། ཧཱུཾ་
ང་ནི་དུས་གསུམ་བདེ་གཤེགས་ཐམས་ཅད་ཀྱི། །སྤྲུལ་བའི་ལས་བྱེད་སེང་གེའི་གདོང་ཅན་མ། །ཡེ་ཤེས་འཇིག་རྟེན་མཁའ་འགྲོ་ཡོངས་ཀྱི་གཙོ། །དམ་ཉམས་བྱད་
མའི་སྲོག་གི་གཤེད་མ་སྟེ། །ལག་ན་གདུག་ཅན་གསོད་པའི་རོ་བ་ཐོགས། །སྐུ་སྟོད་ཁྲོ་ཆེན་འབར་བ་རྔམས་ཤིང་བརྗིད། །སྐུ་སྨད་གནམ་ལྕགས་ཕུར་བུ་ཟུར་གསུམ་
དཔལ། །རེག་པས་གཅོད་བའི་ཡེ་ཤེས་མཚོན་རྣོན་འདི། །དགྲ་བགེགས་སྙིང་གི་དཀྱིལ་དུ་བཏབ་ཙམ་གྱིས། །ལས་ངན་རྒྱུན་བཅད་ལུས་ངན་རྡུལ་དུ་རློག ། ཧཱུཾ་དགྲ་
བགེགས་གཤེད་མའི་ལུས་ངག་ཡིད་གསུམ་གྱི། །ནུས་མཐུ་བཀྲག་མདངས་བསོད་ནམས་ལྷག་མ་བཅས། །འབྲུ་གསུམ་ས་བོན་གཟུགས་གྱུར་བདག་ལ་ཐིལ། །བདག་

གི་སྒོ་གསུམ་མཐུ་སྟོབས་གཟི་བརྗིད་རྒྱས། །ཨོཾཨཱཿ ཧཱུཾ་ནྲྀ་ཛཿ ཞེས་དང་། ཕུར་བུའི་དབུ་གཙུག་གིས་རང་གི་གནས་གསུམ་དུ་གཏུགས་ཏེ། མདུན་གྱི་ནམ་མཁར་སྐད་ཅིག་གིས་རྡོ་རྗེ་སེམས་དཔའ་བསམ་
ལ། སླར་ཡང་། ཨ་ཀ་ས་མ་སོགས་དང་། བཛྲཀཱི་ལི་ཀཱི་ལ་ཡ་དགྲ་བོ་གཤེད་མའི་སྙིང་ལ་མཱ་ར་ཡ་ཛཿ ཛཿ རྦད་རྦད་ཨེ་ས་བྷོ་རྦད། ཅེས་མང་དུ་བཟླ་ཞིང༌། ཕུར་བུས་དགྲ་བགེགས་ཀྱི་སྙིང་ཁར་
བཏབ་བས་སྲོག་དང་ཕྲལ། ལུས་ངག་ཡིད་གསུམ་རྡུལ་དུ་བརླག་པར་བསམ། མདུན་གྱི་ནམ་མཁར་སྐད་ཅིག་གིས་རྡོ་རྗེ་སེམས་དཔའ་བསམ་ལ། དེའི་ཐུགས་ཀར་རྣམ་ཤེས་སྔོ་ཞིང༌། མི་བསྐྱོད་པའི་ཞིང་དུ་ཐོགས་པ་མེད་པར་
གཤེགས་པར་བསམ། བསྒྲལ་བྱ་སྒྲོལ་བྱེད་བསྒྲལ་བའི་རང་བཞིན་ཐམས་ཅད་སྤྲོས་པའི་མཐའ་ཐམས་ཅད་དང་བྲལ་བའི་ངང་དུ་མཉམ་པར་བཞག་གོ། ལིང་རོ་ཞལ་བསྟབ་བྱ་བ་ནི། ཧཱུཾ་མི་བཟད་སྡིག་པའི་ལས་ལ་ཆེས་
རྔམས་པའི། །དུག་གསུམ་གོང་བུར་གྱུར་བའི་བདུད་དགྲ་རྣམས། །སྐྱེ་མེད་དབྱིངས་སུ་སྦྱོར་སྒྲོལ་བགྱིས་པ་ཡི། །ཤ་རུས་རི་བོ་ཁྲག་ཞག་རྒྱ་མཚོར་གྱུར། །མཁའ་འགྲོ་བྱེ་

༄༅། །བའི་གཙོ་མོའི་ཞལ་དུ་བསྟབ། །དྲག་མོ་སེང་གེའི་གདོང་ཅན་ཞལ་དུ་བསྟབ། །རིགས་བཞི་མཁའ་འགྲོ་ཤུགས་འགྲོའི་ཞལ་དུ་བསྟབ། །གནས་གསུམ་མ་མོ་
མཁའ་འགྲོའི་ཞལ་དུ་བསྟབ། །སྤྲུལ་བ་ཡང་སྤྲུལ་ཚོགས་ཀྱི་ཞལ་དུ་བསྟབ། །ཕོ་ཉ་ལས་མཁན་ཚོགས་ཀྱི་ཞལ་དུ་བསྟབ། །ཞལ་དུ་བསྟབ་པོ་ཁ་ཁ་ཁཱ་ཧི་ཧོཿ༔ དགྱེས་པར་
རོལ་ནས་དངོས་གྲུབ་སྩོལ་ཅིག་གུ། །ལིང་རོ་དང་བཅས་གཏོར་མ་ཤ་ཁྲག་གིས་བརྒྱན་པ་བཤམས་ལ་བདུད་རྩིས་བྲན། འབྲུ་གསུམ་ལན་གསུམ་བརྗོད་དེ་བྱིན་གྱིས་བརླབས། ཨོཾ་བཛྲ་ཌཱ་ཀི་ནི་སིང་
ཧ་མུ་ཁ་ས་པ་རི་ཝཱ་ར་ཨི་དཾ་པ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ། མཆོད་བསྟོད་མདོར་བསྡུས་བྱ། དེ་ནས་སློབ་དཔོན་གྱིས། ཧཱུཾ་བཛྲ་ཨུ་ཏི་ཥྛཱ། ཞེས་པའི་སྔགས་ཕྱག་རྒྱ་དང་
བཅས། ཡེ་ཤེས་ཀྱི་མཁའ་འགྲོ་མ་མདུན་གྱི་ནམ་མཁའ་ལ་བཞུགས་པར་གྱུར། ཞེས་བརྗོད་ཅིང་ལྷ་ནམ་མཁར་བཏེག དེ་ནས་གཏོར་མ་མཐེབ་ཀྱུས་གསོས་ལ། མཆོད་པ་དང་གཏོར་མ་བྱིན་

རླབས་བྱས་ཏེ་གོང་ལྟར་འབུལ། ཟོར་བྱིན་གྱིས་བརླབ་པ་ནི། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་གཏོར་ལྷག་རྣམས་སྐད་ཅིག་གིས་ཧཱུཾ་ལས་གནམ་ལྕགས་ཀྱི་ཐོག་མེ་
རབ་ཏུ་འབར་བ། ནད་དང་། དུག་དང༌། མེ་དང༌། མཚོན་ཆའི་ཆར་འབེབས་པས་འཇིག་རྟེན་གསུམ་གྱི་གདུག་པ་ཅན་ཐམས་ཅད་སྐད་ཅིག་གིས་བརླག་པར་བྱེད་པ་ལ་ཐོགས་
པ་མེད་པའི་ནུས་མཐུ་ཅན་དུ་གྱུར། རང་ཡེ་ཤེས་ཀྱི་མཁའ་འགྲོ་མར་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས། བླ་མ་ཡི་དམ། སངས་རྒྱས་བྱང་སེམས་དཔའ་བོ་མཁའ་
འགྲོ། ཆོས་སྐྱོང་སྲུང་མ་འཁོར་དང་བཅས་པ་ཐམས་ཅད། སྣང་སྲིད་ཀྱི་ལྷ་སྲིན་ཆེ་བཙན་དྲེགས་པ་སྡེ་བརྒྱད་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། དེ་རྣམས་ཀྱི་
ནུས་མཐུ་ཐམས་ཅད་གཏོར་ཟོར་ལ་ཐིམ་པར་གྱུར། ཞེས་ཟོར་བསྐྱེད། ཧཱུཾ་བྷྱོཿ་རྣལ་འབྱོར་བདག་གི་གཏོར་ཟོར་གཉན་པོ་འདི། །རིག་འཛིན་རྩ་བརྒྱུད་བླ་མས་བྱིན་གྱིས་བརླབས།

༄༅། །ཡི་དམ་ལྷ་དང་མཁའ་འགྲོས་ནུས་པ་བསྐྱེད། །བསྟན་སྲུང་དམ་ཅན་རྒྱ་མཚོས་དྲག་པོར་བསྒྲུབས། །ཁྱད་པར་ཡེ་ཤེས་མཁའ་འགྲོ་འཁོར་བཅས་ཁྱོད། i8
འཕྲུལ་སྟོང་གིས་དགྲ་ལ་ལྟས་ངན་འབེབས། །འཁོར་བཅས་ཟོར་ཆེན་རྫས་ཀྱི་མཐུ་བསྐྱེད་ལ། །དགྲ་བགེགས་འབྱུང་བོའི་སྲོག་ལ་དབང་མཛོད་ཅིག ། བཀའ་སྡོད་དམ་
ཅན་རྒྱ་མཚོའི་མཐུ་མ་ཆུང༌། །སྒྲོལ་བྱེད་ཕོ་ཉ་ལས་མཁན་རྩལ་མ་ཞན། །བདག་གི་གཏོར་ཟོར་གཉན་པོའི་མཐུ་བསྐྱེད་ལ། །དོ་ནུབ་དགྲ་བོའི་སྲོག་ལ་དབང་མཛོད་ཅིག། ༄
སྡང་དགྲ་གནོད་བྱེད་བགེགས་ལ་འཕེན་པའི་ཟོར། །དམ་ཉམས་སྡིག་ཅན་ཐལ་བར་བརླག་པའི་ཟོར། །དམ་ཅན་སྡེ་བརྒྱད་དམག་དཔུང་བསྐྱེད་པའི་ཟོར། །མི་མཐུན་རྐྱེན་
ངན་བར་ཆད་བཟློག་པའི་ཟོར། །ཧཱུཾ་བྷྱོཿ་བླ་མ་ཡི་དམ་སེང་གེའི་གདོང་ཅན་དང༌། །དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །སྣང་སྲིད་དྲེགས་པ་སྡེ་བརྒྱད་འཁོར་

བཅས་ཀྱིས། །དོ་ནུབ་དྲག་པོ་ཟོར་གྱི་ལས་མཛོད་ཅིག ། ཅེས་བརྗོད་དེ་ཟོར་བསྐུལ་བྱ། དེ་ནས་ལམ་སེལ་གྱི་གཏོར་མ། ཨོཾ་ཨཱཿ ཧཱུཾ། ལན་གསུམ་བརྗོད་དེ་བདུན་རྩིར་བྱིན་གྱིས་བརླབས་ལ། ཨ་ཀ་རེའི་
སྔགས་ལན་གསུམ་དང་། དེ་བཞིན་གཤེགས་པ་བཞིའི་མཚན་བརྗོད་དེ། དམ་རྫས་བདུད་རྩི་འབར་བའི་གཏོར་མ་འདི་ཡུལ་ལྷ་གཞི་བདག་སྤྱི་དང་ཁྱད་པར་དུ་སྒོ་ཁང་དང་ལམ་སྲང་ལ་གནས་
པའི་མི་མ་ཡིན་པ་རྣམས་ལ་འབུལ་པས་ཁྱེད་རྣམས་ཀྱིས་གཏོར་མ་འདི་བཞེས་ལ་རྣལ་འབྱོར་བ་བདག་ཅག་དོ་ནུབ་དྲག་པོ་གཏོར་མའི་ཟོར་ལས་བྱེད་པ་ལ་ཀོ་ལོང་རུ་ང་ཕྲག་དོག་ཕྱ
མ་བྱེད་པར། ཟོར་སྣ་སྡང་དགྲ་གནོད་བགེགས་ཀྱི་སྟེང་དུ་ཐོགས་པ་མེད་པར་དྲོངས་ལ་ཐལ་བའི་རྡུལ་ཕྲན་ཙམ་ཡང་མ་ལུས་པར་བརླག་པར་མཛོད་ཅིག ། ཅེས་དང་། བདག་
གི་བསམ་པའི་྾ ཞེས་སོགས་བདེན་སྟོབས་བརྗོད། ཧཱུཾ་བྷྱོཿ་ད་ནི་ཟོར་བསྒྱུར་དགྲ་ལ་བསྒྱུར། །ད་ནི་ཟོར་འཕེན་དགྲ་ལ་འཕེན། །ད་ནི་ཟོར་ཁ་བགེགས་ལ་བསྒྱུར། །ད་ནི་ཟོར་འཕེན་

༄༅། །བགེགས་ལ་འཕེན། །ཞེས་བརྗོད་ཅིང༌། གཏོར་མའི་ཞལ་སྒོ་ཕྱོགས་སུ་བསྒྱུར་ནས་བཟློག་པ་བྱ། དེ་ནས། ཆོས་སྐུ། ཧཱུཾ་བྷྱོཿ་རྣལ་འབྱོར་དབང་ཕྱུག་ཟོར་འཕེན་ནོ། །རྣལ་འབྱོར་དབང་
ཕྱུག་ཟོར་འཕེན་པས། །ཉོན་ཅིག་ལྷ་སྲིན་སྡེ་བརྒྱད་རྣམས། །མཐོ་བ་རྣམས་ཀྱི་ཞབས་སྐུམས་ཤིག །དམའ་བ་རྣམས་ཀྱི་དབུ་ཆུམས་ཤིག །ཐད་ཀ་རྣམས་ཀྱི་སྐུ་བཟུར་ཅིག།
གལ་ཏེ་མ་བཟུར་ཟོར་ཕོག་ན། །ཀོ་ལོང་ཕྲག་དོག་མ་མཛད་ཅིག །ཉེས་པ་གཏེས་སུ་མ་འཛིན་ཅིག །ཟོར་སྣ་སྡང་བའི་དགྲ་ལ་དྲོངས། །ཟོར་སྣ་གནོད་པའི་བགེགས་ལ་
དྲོངས། །ཧཱུཾ་རྣལ་འབྱོར་དབང་ཕྱུག་ཟོར་འཕེན་ནོ། །རྣལ་འབྱོར་དབང་ཕྱུག་གཏོར་ཟོར་འདི། །རྩེ་མོ་རྡོ་རྗེའི་མདུང་ལས་རྣོ། །རྩ་བ་རྡོ་རྗེའི་བྲག་ལས་སྲ། །དྲག་ཤུལ་
གནམ་ལྕགས་ཐོག་ལས་ཆེ། །རྣལ་འབྱོར ྾། །སྟེང་གི་ལྷ་ལ་མི་འཕེན་ནོ། །འོག་གི་ཀླུ་ལ་མི་འཕེན་ནོ། །བར་གྱི་བཙན་ལ་མི་འཕེན་ནོ། །གཞི་བདག་རྣམས་ལ་མི་

འཕེན་ནོ། །རྣལ་འབྱོར ྾།།སྡང་བར་བྱེད་པའི་དགྲ་ལ་འཕེན། །གནོད་པར་བྱེད་པའི་བགེགས་ལ་འཕེན། །ཕུང་བར་བྱེད་པའི་སྲི་ལ་འཕེན། །རྣལ་འབྱོར་དབང་ཕྱུག་ཟོར་འཕེན་
ནོ། །རྣལ་འབྱོར་དབང་ཕྱུག་ཟོར་འཕེན་པས། །སྒོ་བ་རྣམས་ཀྱིས་སྒོ་ཕྱེ་ཤིག ། སྒོ་བ་རྣམས་ཀྱིས་སྒོ་ཕྱེ་ན། །བཙས་སུ་གཟུགས་ཅན་དགྲ་འབུལ་ལོ། །འཕྲང་བ་རྣམས་ཀྱིས་
འཕྲང་སོལ་ཅིག།འཕྲང་བ་རྣམས་ཀྱིས་འཕྲང་བསལ་ན། །བཙས་སུ་གཟུགས་མེད་བགེགས་འབུལ་ལོ། །བྷྱོཿ་བྷྱོཿ་དེ་ནི་དགྲ་ལ་བྷྱོཿ། །བྷྱོཿ་བྷྱོཿ་དེ་ནི་བགེགས་ལ་བྷྱོཿ། །ཆོས་ཆོས་དེ་
་དམག་ལ་ཆོས། །དམག་དཔུང་བསྐྱེད་ལ་རུ་མཚོན་ཕྱོར། །མི་སྔོན་དབྱིངས་ན་ཞེས་བརྗོད་ལ་ཟོར་ལམ་དབྱེ་ཞིང་། ཕྱིར་ཐོན། གཏོར་སྟགས་ཀྱི་སར་བསྒྲིགས་ནས། །གསེར་སྐྱེམས་འབུལ་བ་ནི། ཧཱུཾ་བླ་
མ་ཡི་དམ་དཀོན་མཆོག་གསུམ། །རྒྱུད་སྡེ་བཞི་ཡི་ལྷ་ཚོགས་དང་། །ཁྱད་པར་སེང་གེའི་གདོང་ཅན་མ། །གསེར་སྐྱེམས་མཆོད་པ་འདི་བཞེས་ལ། །བདག་གི་གཟུ་དང་དབང་

༄༅། །མཛོད་ཅིག །དམ་ཉམས་འདི་ཡི་སྐྱབས་མ་མཛད། །ཡེ་ཤེས་མཁའ་འགྲོའི་བཀའ་གཉན་པ། །བྱེ་བ་འབུམ་སྡེའི་ཚོགས་རྣམས་དང་། །བསྟན་སྲུང་དམ་ཅན་རྒྱ་
མཚོ་ཡིས། །གསེར་སྐྱེམས་མཆོད་པ ྾། །བདག་གི་གཟུ་དང་྾། །དམ་ཉམས ྾། །ལོ་ཟླ་ཞག་དུས་ལྷ་རྣམས་དང༌། །ཁྱད་པར་ཡུལ་ཕྱོགས་འདིར་གནས་པའི།
n
ལྷ་ཀླུ་གཞི་བདག་འཁོར་བཅས་རྣམས། །གསེར་སྐྱེམས་྾། །བདག་གི ྾། དམ་ཉམས་྾། །གཟུ་དང་དཔང་ལས་མཐོ་བ་མེད། །རྣམ་པར་དག་པའི་ཐུགས་ཀྱིས་
གཟིགས། །གསེར་སྐྱེམས་མཆོད་པ་རྒྱ་རེ་ཆེ། །འབྲུ་སྨན་སྣ་ཚོགས་རིན་ཆེ་བས། །དེ་རང་བདག་གི་གྲོགས་མཛོད་ཅིག ། ཅེས་བརྗོད། བྷྱོཿ་རྒྱལ་བའི་མཐུ་སྟོབས་གཅིག་།
བསྡུས་པ། །ཞེས་སོགས་ཀྱིས་བསྐུལ་བ་བྱ། །དེ་ནས་སྔོན་དུ་ཤ་ཆེན་གུ་གུལ་ལ་སོགས་པའི་སྤོས་ཕོར། ཁྲག་ཆང་གི་ཕུད་ཀྱི་གསེར་སྐྱེམས། གཏོར་མ། ཕྱར་དར། རྡོ་རྗེ་འཛིན་པ། རོལ་མོ་བ་སོགས་རིམ་པ་

ལྟར་འགྲོ་ཞིང་། གཏོར་མ་འཕེན་སར་སླེབ་ནས། བྷྱོཿ་གདུག་པ་ཀུན་འདུལ་སེངྒེའི་གདོང་ཅན་མ།།མཁའ་འགྲོ་ཤུགས་འགྲོ་ལས་བྱེད་ཕོ་ཉ་དང་། །སྤྲུལ་བ་ཡང་སྤྲུལ་བྱེ་བ་འབུམ་སྡེའི་ཚོགས།
ཆོས་ཀྱི་དབྱིངས་ནས་བརྩེ་བས་འདིར་དགོངས་ཤིག།དེང་འདིར་ཟས་གཙང་སྲས་པོའི་བསྟན་པ་དང༌། །འགྲོ་བའི་བདེ་སྐྱིད་རྣལ་འབྱོར་ཡོན་མཆོད་ལ། །གནོད་ཅིང་འཚེ་བའི་
མཐུ་བྱད་མནན་གཏད་ཀུན། །བྱད་མཁན་དེ་ཡི་སྟེང་དུ་བཟློག་ཅིང་བསྒྱུར། །སངས་རྒྱས་བསྟན་པ་གཉན་པོ་བཤིག་པ་དང༌། །དཀོན་མཆོག་དབུ་འཕང་གཉན་པོ་སྨོད་པ་དང་། །
དགེ་འདུན་སྡེ་འཇོམས་དཀོར་རྫས་འཕྲོག་པ་སོགས།།ཉེར་འཚེ་ཐམས་ཅད་དམར་ཆེན་གཏོར་མས་བཟློག །སྔགས་མཁན་བདག་ལ་བརྙས་ཤིང་དམོད་པ་དང༌། །སྐྱེ་འགྲོ་ཡོངས་
ལ་གནོད་ཅིང་འཚེ་བ་དང་། །དམ་ཆོས་སྒྲུབ་ལ་བར་དུ་གཅོད་པ་ཡི། །མི་མཐུན་རྐྱེན་ངན་དམར་ཆེན་གཏོར་མས་བཟློག །གང་ཞིག་བདུད་དང་གཤིན་རྗེ་མ་མོ་དང་། །བཙན་དང་

༄༅། །རྒྱལ་འགོང་གནོད་སྦྱིན་སྲིན་པོ་སོགས།།ལྷ་སྲིན་སྡེ་བརྒྱད་རྒྱུད་བསྐུལ་རྦོད་གཏོང་གི། །གནོད་པ་ཐམས་ཅད་དམར་ཆེན་གཏོར་མས་བཟློག །ཕན་དང་བདེ་བའི་
དཔལ་ལ་ཉེར་སྡང་བའི། །བསམ་སྦྱོར་ལོག་པར་འཆང་བའི་གདུག་པ་ཅན། །བན་བོན་མུ་སྟེགས་བྱད་མ་མཁན་རྣམས་ཀྱི། །མཐུ་བྱད་ཕན་སྔགས་དམར་ཆེན་གཏོར་
མས་བཟློག།གཤིན་རྗེའི་འཁོར་ལོ་བཙན་གྱི་ཞགས་པ་དང་་། །ཕུར་བུའི་དཔལ་ཁ་མ་མོའི་ཐུན་ཟོར་དང༌། །ལྷ་ཡི་བཀའ་ཆད་བདུད་ཀྱིས་ཁྲམ་བཏབ་དང་། །ཀླུ་ཡི་
གཏད་ཁྲམ་དམར་ཆེན་གཏོར་མས་བཟློག །གཉན་དང་ས་བདག་མ་མོའི་དལ་ཁ་དང་། །རྒྱལ་འགོང་ཐེའུ་རང་འབྱུང་བོའི་ཆོ་འཕྲུལ་དང་། །རྨི་ལམ་ངན་དང་མཚན་མ་ངན་
པ་སོགས། །ལྟས་ངན་ཐམས་ཅད་དམར་ཆེན་གཏོར་མས་བཟློག །ཞང་ཞུང་བཙོ་དམར་སུམ་པའི་གླང་ཟོར་དང༌། །སྐྱེས་པའི་མདའ་ཟོར་བུད་མེད་དམོད་ཟེར་དང་། །ལོ་

སྐེག་ཟླ་སྐེག་ཞག་སྐེག་ཟ་མའི་སྐེག །འགལ་རྐྱེན་མཐའ་དག་དམར་ཆེན་གཏོར་མས་བཟློག།ཡས་ཀྱི་བདུད་གཡོས་མས་ནས་སྲི་ལངས་དང༌། །ཕ་ཚན་རྒྱ་འདྲེ་མ་ཚན་བྱུར་འདྲེ་
དང་། །ཆག་སྒོ་ཉམ་ང་སྔོན་ལས་འཕྲལ་རྐྱེན་གྱི། །བར་ཆད་ཐམས་ཅད་དམར་ཆེན་གཏོར་མས་བཟློག།མི་ལ་ན་ཚ་ཕྱུགས་ལ་གོད་ཁ་དང༌།།དགྲ་ཇག་ཆོམ་རྐུན་དམག་འཁྲུག་
འཇིགས་པ་དང༌། །ཁ་སྨྲས་འཐབ་རྩོད་གནམ་ལྕགས་ཐོག་མདའ་སོགས། །དངངས་སྐྲག་འཇིགས་པ་དམར་ཆེན་གཏོར་མས་བཟློག །ནད་རིགས་བཞི་བརྒྱ་རྩ་བཞིའི་གནོད་པ་
བཟློག །བགེགས་རིགས་སྟོང་ཕྲག་བརྒྱད་ཅུའི་གནོད་པ་བཟློག །གློ་བུར་བརྒྱད་ཅུ་རྩ་གཅིག་གནོད་པ་བཟློག།ཡེ་འབྲོག་སུམ་བརྒྱ་དྲུག་ཅུའི་གནོད་པ་བཟློག །ལྟས་ངན་བརྒྱད་
ཅུ་རྩ་གཅིག་གནོད་པ་བཟློག །དུས་མིན་འཆི་བ་རྣམ་བརྒྱད་གནོད་པ་བཟློག །རྐྱེན་ངན་བར་ཆད་བྱེད་པ་ཐམས་ཅད་བཟློག །བཟློག་བསྒྱུར་དུས་ལ་བབ་པོ་ས་མ་ཡ། །ཞེས་བཟློག་

༄༅། །པ་དང་བཅས་གཏོར་མ་འཕེན། དེ་ནས་ཕྱིར་ལ་བལྟས་ཏེ་གོམ་པ་གསུམ་ཙམ་འོངས་པ་ན། ཨོཾ་སྟེང་ཡང་རྡོ་རྗེའི་གུར་ཁང་ལ། །འོག་ཀྱང་རྡོ་རྗེའི་ས་གཞི་སྟེ། །ཕྱོགས་མཚམས་རྡོ་
རྗེའི་རྭ་བས་བསྐོར། །རྡོ་རྗེའི་མཚམས་ལས་མ་འདའ་ཞིག ། ཨོཾ་བཛྲ་རཀྵ་རཀྵ་ཧཱུྃ་ཕཊ། སྟེང་ཡང་རལ་གྲིའི་གུར་ཁང་ལ། །འོག་ཀྱང་རལ་གྲིའི་ས་གཞི་སྟེ། །ཕྱོགས་
མཚམས་རལ་གྲིའི་རྭ་བས་བསྐོར། །རལ་གྲིའི་མཚམས་ལས་མ་འདའ་ཞིག།ༀ་ཁངྒ་རཀྵ་རཀྵ་ཧཱུཾ་ཕཊ། །སྟེང་ཡང་འཁོར་ལོའི་གུར་ཁང་ལ། །འོག་ཀྱང་འཁོར་ལོའི་
ས་གཞི་སྟེ། །ཕྱོགས་མཚམས་འཁོར་ལོའི་རྭ་བས་བསྐོར། །འཁོར་ལོའི་མཚམས་ལས་མ་འདའ་ཞིག ། ༀ་ཙཀྲ་རཀྵ་རཀྵ་ཧཱུཾ་ཕཊ། །སྟེང་ཡང་མདའ་ཡི་གུར་ཁང་
ལ། །འོག་ཀྱང་མདའ་ཡི་ས་གཞི་སྟེ། །ཕྱོགས་མཚམས་མདའ་ཡི་རྭ་བས་བསྐོར། །མདའ་ཡི་མཚམས་ལས་མ་འདའ་ཞིག །ཨོཾ་ཨ་གོ་ཊ་རཀྵ་རཀྵ་ཧཱུཾ་ཕཊ། །སྟེང་ཡང་

མེ་ཡི་གུར་ཁང་ལ། །འོག་ཀྱང་མེ་ཡི་ས་གཞི་སྟེ། །ཕྱོགས་མཚམས་མེ་ཡི་རྭ་བས་བསྐོར། །མེ་ཡི་མཚམས་ལས་མ་འདའ་ཞིག །ཨོཾ་ཛྭ་ལ་རཀྵ་རཀྵ་ཧཱུཾ་ཕཊ། །ཅེས་བརྗོད་ནས་སྲུང་
འཁོར་བསྒོམ། མཐུན་པའི་དངོས་གྲུབ་མ་བཏང་ལ། མངའ་གསོལ་ནི། བྷྱོཿ་རྡོ་རྗེ་འཆང་སོགས་རྩ་བརྒྱུད་ཀྱི། །བླ་མའི་ངོ་བོར་མངའ་གསོལ་ལོ། །དངོས་གྲུབ་མ་ལུས་སྩོལ་བའི་ཕྱིར། །ཡི་དམ་
མཆོག་ཏུ ྾། །སྲིད་ཞིའི་འཇིགས་པ་ལས་སྒྲོལ་ཕྱིར། །སྐྱབས་གསུམ་ངོ་བོར ྾། །འཕྲིན་ལས་ཚུལ་བཞིན་མཛད་པའི་ཕྱིར། །བསྟན་སྲུང་ཆེན་པོར ྾། །མཐུ་དང་སྟོབས་
ལ་མངའ་བརྙེས་ཕྱིར། །མཁའ་འགྲོའི་གཙོ་མོར ྾། །བདག་ཅག་འཁོར་བཅས་ཐམས་ཅད་ཀྱི། །མགོན་དང་སྐྱབས་སུ ྾། །མཐུ་བྱད་རྦད་འདྲེ་རྦོད་གཏོང་སོགས། །མི་
མཐུན་རྐྱེན་ངན་བར་ཆད་བཟློག །མཐུན་རྐྱེན་བསམ་དོན་ཡིད་བཞིན་སྒྲུབས། །མངའ་གསོལ་དོན་དང་ལྡན་པར་མཛོད། དེ་ནས་གྲལ་དུ་འཁོར་ཏེ་གཏང་རག་གི་མཆོད་པ་དང་བསྟོད་པ་སོགས་

༄༅། །མཇུག་ཆོག་རྣམས་རྒྱས་པར་བྱའོ།། སྨྲས་པ། དགྲ་བགེགས་ས་འཛིན་ཐལ་བར་བརླག་བྱེད་པ། །མཁའ་འགྲོའི་སྒྲུབ་ཐབས་གནམ་ལྕགས་འབར་བའི་ཐོགས།ཁོ་བོའི་བློ་
གྲོས་རྒྱ་ཆེན་སྤྲིན་རུམ་ལས། །ཕབ་ཚེ་ནག་ཕྱོགས་འབྱུང་བོ་ཅི་ཡང་འདར། །མུ་ཏོའི་ཕྱེ་བཞིན་སྣ་ཚོགས་ལུགས་བསྲེས་ཏེ། །འབྲེལ་མེད་གཞན་གྱི་རྒྱས་འགེགས་རང་
བཟོ་དག ། མ་ཡིན་འཁྲུལ་བྲལ་དམ་པའི་ཞལ་ལུང་བཞིན། །སྙོམས་ལས་བདག་གིས་ཤིན་ཏུ་གསལ་བར་བཀོད། །དགེ་བས་སྲིད་པར་དུབ་པའི་ལུས་ཅན་རྣམས། ། ལྕ
བར་ཆད་ཉེར་འཚེའི་གཡུལ་ལས་རྣམ་རྒྱལ་ཞིང་། །བདུད་སྡེའི་འཕྲུལ་གྱིས་ནམ་ཡང་མི་བརྫི་བའི། །སྲུང་འཁོར་ཆེན་པོར་རྟག་ཏུ་རོལ་བར་ཤོག །ཅེས་དཔལ་ཡེ་ཤེས་ཀྱི་མཁའ་
འགྲོ་མ་སེང་གེའི་གདོང་བ་ཅན་གཙོ་འཁོར་གསུམ་གྱི་བདག་མདུན་བསྐང་བཤགས་བསྟོད་བསྐུལ་བསྒྲལ་ལས་གཏོར་བཟློག་དང་བཅས་པའི་རྣམ་བཞག་མཁའ་འགྲོའི་དགོངས་རྒྱན་ཞེས་བྱ་བ་འདི་ནི། སྔ་སོར་གཞུང༌

ལུགས་དུ་མ་ལ་སྤོབས་བ་མཆོག་ཏུ་དགེ་བ་རབ་འབྱམས་སྨྲ་བ་ངག་དབང་ཤེས་རབ་ཀྱིས་བསྐུལ་ཏེ་ཧར་ཆིན་ཐུ་མེད་ཀྱིས་ཆར་གསར་རྩོམ་བགྱིས་པ་ཞིག་ཡོད་ཀྱང་དེར་བསྒྲལ་ལས་ཀྱི་རིམ་པ་མ་ཚང་བར་བརྟེན་ཕྱིས་སུ་མཛོད་
དགེ་སྟོད་ནས་དོན་གཉེར་བ་འགའ་ཞིག་གིས་ཆ་ཚང་དགོས་ཞེས་བསྐུལ་ངོར། སྔ་མ་ལ་བསྒྱུར་འགོད་ཕྲན་བུ་དང༌། ཁ་སྦྱོར་དབྱེ་བའི་སྐོར་ཡང་ཁ་བསྐང་སྟེ། ༧ བཙུན་པ་དཀོན་མཆོག་འཇིགས་མེད་དབང་བོས་གཡར་བྲལ་དུ་
སྦྱར་བ་དགེ་བར་གྱུར་ཅིག །

